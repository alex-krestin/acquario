<?xml version="1.0" encoding="utf-8"?>

<content>
	<page id="13" menu="5" prev="false" next="true">
		<title>Acquario d'acqua dolce</title>
		<article>
<![CDATA[In natura, i pesci d’acqua dolce popolano habitat molto diversi sia per temperatura sia per qualità dell’acqua (parametri spesso soggetti a fluttuazioni): questo li rende piuttosto versatili e resistenti e ne consente l’adattamento anche alla vita in acquario.
<h2>L'acquario di comunità</h2>
È la classica vasca “mista”, in cui convivono cioè pesci e piante che, in comune, hanno solo l’origine esotica. Viene considerato (a torto) l’acquario più semplice da allestire e gestire: in realtà, non ponendo praticamente limiti alle specie di pesci e piante ospitabili, è forse il più difficile perché presuppone una buona conoscenza di caratteristiche ed esigenze di tali specie. Se si rispettano poche ma fondamentali regole, si possono avere grandi soddisfazioni da questo tipo di acquario. Innanzitutto le dimensioni della vasca: minimo 80 litri di capacità per ospitare almeno 4-5 specie diverse di pesci, fornendo a ciascuna il sufficiente spazio vitale. Le piante andranno scelte tra quelle meno esigenti e a crescita più rapida, mentre per i pesci ci si orienterà sulle specie più robuste ma anche più pacifiche e tolleranti verso gli altri ospiti, che accettino senza problemi i mangimi secchi di base e restino di taglia contenuta.
<h2>Gli acquari geografico e biotopo</h2>
Gli acquari geografico e biotopo rappresentano la versione più sofisticata e appassionante del nostro hobby. La vasca geografica ha una funzione essenzialmente didattica (non a caso si ammira spesso negli acquari pubblici): mostrare la flora e la fauna di una certa regione. In pratica, si tratta di un acquario di comunità i cui ospiti hanno come denominatore comune l’origine geografica. La ricostruzione degli ambienti naturali da cui provengono pesci r piante è alla base della concezione dell’acquario biotopo, punto ideale di sintesi fra le esigenze e la passione del semplice acquariofilo e la sempre più diffusa sensibilità conservazionista, che quegli ambienti cerca di salvaguardare e studiare. Una doverosa precisazione va però fatta al riguardo: oggi la maggior parte dei pesci tropicali d’acqua dolce è riprodotta in cattività, in condizioni che spesso rispecchiano solo in modo molto approssimativo quelle dei loro habitat di provenienza. L’acquario biotopo può risultare invece importante per acclimatare, ad esempio, pesci selvatici di fresca importazione. Diciamo quindi che, nella ricostruzione di tutta una serie di biotopi, si possono considerare i dati fisico-chimici originari solo come delle indicazioni di massima. È una precisazione importante, perché ricostruire con fedeltà quelle condizioni ci porrebbe grossi problemi di gestione dell’acquario, che per la limitatezza del suo volume e la quasi completa assenza di interazione con l’ambiente circostante è assai meno stabile rispetto ai corrispondenti ambienti naturali.
<h2>L'acquario dedicato</h2>
Sicuramente, l’acquario più accogliente che possiamo allestire per i nostri pesci è quello dedicato a una sola specie. In esso potremo infatti riprodurre le condizioni ambientali più idonee a soddisfarne le diverse esigenze biologiche, senza dover necessariamente scendere a un compromesso come nell’acquario di comunità: l’acquario speciale è inoltre una scelta quasi obbligata per l’allevamento delle specie più “difficili”, selvatiche o di importazione diretta, ma anche per allevare e riprodurre coppie di pesci che curano e difendono la loro prole mal sopportando la vicinanza di altre specie (come discus e molti grossi Ciclidi), o ancora per tenere pesci particolarmente aggressivi come i piranha. Le dimensioni di questo tipo di acquario dipendono naturalmente dalle esigenze e dalla taglia della specie allevata.
<h2>L'acquario per le piante</h2>
Inizialmente considerata come un gradevole contorno nelle vasche aventi per protagonisti i pesci, la vegetazione acquatica sta conoscendo negli ultimi anni un’importanza sempre crescente, al punto che ormai una buona parte degli acquari d’acqua dolce vede proprio le piante protagoniste, con i pesci ridotti al ruolo di semplici comprimari. Ciò che affascina nell’acquario per piante è soprattutto l’armonia delle varie specie vegetali, che si coniuga con il raggiungimento di condizioni ottimali per la vita stessa dell’acquario.
Capostipite dell’acquario dedicato alle piante è stato, oltre mezzo secolo fa, il cosiddetto acquario olandese. Nato appunto in Olanda, storica produttrice di fiori e piante ornamentali, si è poi diffuso in altri Paesi europei, trovando numerosissimi estimatori. Riservato ad acquariofili piuttosto esperti, l’olandese nasce da una filosofia ili base che mette al primo posto le piante, vere protagoniste con cui realizzare allestimenti mozzafiato, che seguono regole architettoniche abbastanza precise. Un acquario olandese dovrebbe avere la capacità minima di 150 litri. Ricostruire l’effetto visivo, il layout offertoci da uno scorcio di fiume o di lago tropicale, è il fondamento dell’acquario proposto dalla nouvelle vague giapponese, che vede le piante come protagoniste assolute. Particolarmente importante nell’allestimento di questo tipo di acquari è la scelta delle rocce e dei legnami da utilizzare. Le dimensioni non dovrebbero essere inferiori a 20 litri.]]>
		</article>
	</page>
	
	<page id="14" menu="5" prev="true" next="false">
		<title>Acquario d'acqua marina</title>
		<article>
<![CDATA[L’acqua dei mari e degli oceani è un ambiente piuttosto stabile (nonostante qualche piccola fluttuazione della salinità) in cui ogni piccola variazione dei parametri può essere rapidamente arginata anche grazie all’enorme massa d’acqua. Questo fa sì che i pesci marini siano meno tolleranti ai cambiamenti rispetto ai loro parenti d’acqua dolce.
<h2>La vasca per i pesci</h2>
Fino agli anni ’80, quando hanno cominciato a fare la loro comparsa i primi acquari di barriera dedicati prevalentemente agli invertebrati, il classico acquario marino tropicale era una vasca con arredamento costituito essenzialmente da grosse conchiglie e scheletri madreporici, tra cui nuotavano pochi, maestosi pesci corallini dai colori sgargianti ma sopravvivenza spesso effimera. Oggi acquari realizzati con questa concezione sono fortunatamente piuttosto rari; un’acquariofilia più matura e responsabile predilige infatti le specie più adatte alla vita in acquario, così come gli esemplari giovani rispetto agli adulti.
<h2>L'acquario di barriera</h2>
Un tempo conosciuto più genericamente come acquario di invertebrati, ha iniziato a diffondersi soprattutto negli anni ’80 e rappresenta oggi la concezione più moderna e apprezzata dell’acquariofilia marina. Più di ogni altro acquario, è un ecosistema la cui esistenza si basa su delicati equilibri biologici, chimici e fisici profondamente connessi tra loro, che l’acquariofilo deve conoscere e rispettare. Nell’acquario di barriera i protagonisti sono i principali edificatori delle scogliere coralline (sclerattinie o coralli duri, alcionari o coralli molli, tridacne ecc.), contornati ila spugne, molluschi, crostacei, stelle, ricci e altri affascinanti organismi delle scogliere coralline. I pesci sono relegati al ruolo di comprimari: vi si allevano soprattutto ficofagi o mangia-alghe, specie territoriali di piccola taglia che vivono tra i coralli o che, lente ad alimentarsi, rischierebbero di morire di fame nelle vaselli di soli pesci. L’acquario di barriera è un progetto a lunga scadenza: i tempi di avviamento e maturazione del sistema possono anche essere di alcuni mesi e spesso un acquario del genere viene ritenuto pienamente maturo ed equilibrato soltanto dopo almeno un paio d’anni dal suo allestimento. I neofiti dovrebbero orientarsi verso vasche di buone dimensioni (almeno 120-150 litri, meglio se più grandi), che offrano con il loro volume d’acqua qualche margine di errore in più.]]>
		</article>
	</page>
	
	<page id="15" menu="4" prev="false" next="true">
		<title>La vasca: le diverse forme</title>
		<article>
<![CDATA[Gli acquari sono sempre più senza limiti di forme e offerti nei materiali più diversi. Fino a non molti anni fa, in vendita già pronte si trovavano solo vasche a base rettangolare o bocce per pesci rossi, oggi l’offerta è molto più ampia. L’abilità dei vetrai, unita ai progressi nella composizione dei mastici siliconici, rendono teoricamente possibile ogni realizzazione. Ecco in sintesi le principali tipologie di forma disponibili in commercio o realizzabili da sé.
<h2>Parallelepipedo</h2>
E’ forma più diffusa, perché rappresenta il miglior compromes¬so tra funzionalità ed estetica. Consente una pratica sistemazione degli accessori, non pone limiti di dimensioni, non crea problemi pei la manutenzione, si può facilmente inserire in qualsiasi tipo di arredamento, la sua forma è ideale per la gran parte degli organismi acquatici ospitabili in cattività e permette la realizzazione di ambienti sommersi (layout) molto suggestivi.
<h2>Panorama con vetro frontale curvo</h2>
Sono vasche a base rettangolare che presentano il vetro frontale bombato, ossia curvo verso l’esterno. Si ottiene una maggiore visibilità e un sia pur piccolo aumento di volume, a parità di dimensioni, rispetto a un contenitore con vetri piani, a scapito di una più o meno marcata distorsione ottica nella visione dei pesci e degli altri organismi ospitati se appena si muta l’angolo di osservazione.
<h2>Cubo</h2>
Rispetto al parallelepipedo, vanta una maggiore capacità a parità di misure del vetro frontale. Agevole la sistemazione degli accessori, soprattutto nei modelli che prevedono impianti di filtraggio nascosti in un vano del mobile di supporto. L’illuminazione con neon tradizionali può risultare problematica per via della lunghezza a volte insufficiente, ma oggi esistono molte alternative valide al riguardo (lampade PL a risparmio energetico, alogene, led).
<h2>Prisma poligonale</h2>
Vasche con un numero di vetri laterali maggiore o minore dei classici quattro offrono una visione da molti diversi punti di vista, potendo rappresentare la scelta ideale per una collocazione al centro della stanza o in un angolo (nel caso della vasca triangolare). Gli svantaggi derivano dalla generalmente più difficile collocazione degli accessori, in particolare per l’illuminazione e il movimento dell’acqua.
<h2>Cilindro</h2>
Sono vasche comuni negli acquari pubblici ma poco usate nelle abitazioni privale. Tra i vantaggi troviamo l’effetto estetico notevole, la possibilità di collocarle al centro di un locale e, in proporzione, una buona quantità d’acqua in uno spazio ridotto. Principali punti a sfavore sono la distorsione ottica e il costo maggiore dei vetri curvi rispetto alle lastre. Inoltre, non è affatto agevole sistemare e nascondere alla vista i vari accessori.
<h2>Sfera</h2>
Ultimamente sono stati proposti sul mercato diversi modelli di bocce completamente accessoriati, paragonabili a un vero e proprio acquario: impianto di illuminazione, filtraggio, aerazione e perfino riscaldamento. Con la boccia accessoriata vengono almeno eliminati i principali elementi negativi, cioè l’insufficiente aerazione dovuta al ridotto rapporto tra superficie e volume e, soprattutto, la necessità di cambiare continuamente l’acqua causando ai pesci stress anche mortali. Accessoriata o no la boccia resta comunque un contenitore poco adatto per i pesci.]]>
		</article>
	</page>
	
	<page id="16" menu="4" prev="true" next="true">
		<title>La vasca: i materiali</title>
		<article>
<![CDATA[Le grandi vasche degli acquari pubblici vengono spesso realizzate con cemento e vetroresina, mentre le vaschette destinate al trasporto, all’isolamento temporaneo o alla riproduzione sono in genere di plastica. Nessuno di questi casi riguarda l’acquario domestico, che oggi nella stragrande maggioranza dei casi è costituito da due tipologie fondamentali di materiali e di costruzione.
<h2>Vetro e silicone</h2>
La maggioranza degli acquari - almeno in Italia e in Europa - viene realizzata in vetro, con lastre incollate tra loro con mastice al silicone. Fino agli anni 70, si usava incollare le lastre di vetro su un’intelaiatura metallica, utilizzando uno stucco la cui tenuta lasciava spesso a desiderare, essendo oltretutto soggetto a screpolatura in seguito ad essiccazione quando la vasca veniva svuotata e lasciata senz’acqua per qualche tempo prima di venire nuovamente riempita. Oggi gli acquari intelaiati sono quasi del tutto spariti, sostituiti dal “tutto vetro”. L’industria acquaristica usa comunemente il vetro float (vetro fuso colato su un letto di stagno fuso, su cui galleggia solidificandosi perfettamente in piano e senza difetti). Più pregiato e costoso per la sua eccezionale trasparenza è il vetro extra-chiaro, con elevato (ma ancora accettabile) contenuto di piombo e una vaga tonalità azzurrina.
<h2>Metacrilato</h2>
Oltre alle vasche in vetro e silicone, stanno acquistando una sempre maggiore popolarità anche da noi (in America sono diffusissime da molto tempo) quelle in plexiglas, perspex, metacrilato e acrilico, tutti nomi diversi e più o meno corretti per indicare una materia plastica: il PMMA (polimetiletacrilato), commercializzato dagli inizi degli anni ’30. Rispetto al vetro, il PMMA è più trasparente, possedendo un indice di rifrazione molto simile a quello dell’acqua (non vi sono quindi riflessi né distorsioni anche incrementando l’angolo di visuale); è inoltre infrangibile e molto più leggero (una vasca in PMMA pesa circa la metà di un’analoga in vetro); le saldature delle lastre in acrilico sono più resistenti della siliconatura del vetro, quasi invisibili e non si colorano assorbendo prodotti, come il blu di metilene, usati come curativi in vasca. Permette la progettazione di acquari personalizzati e con esso si possono creare design originali. Per contro, il PMMA è più tenero e maggiormente sensibile ai graffi e alle abrasioni.]]>
		</article>
	</page>
	
	<page id="17" menu="4" prev="true" next="true">
		<title>La vasca: come si calcola il volume</title>
		<article>
<![CDATA[Quando si acquista un acquario, viene fornito un dato (il volume) spesso fuorviante, in quanto esso può riferirsi al lordo o al netto, ovvero alla quantità d’acqua teoricamente contenuta dalla vasca o a quella effettiva. Una differenza di non poco conto, che va attentamente valutata perché può condizionare anche la scelta futura di vari accessori e i dosaggi di molti prodotti.
<h2>Volume lordo</h2>
Il volume complessivo o lordo (in litri) di una vasca si calcola moltiplicando tra loro le tre dimensioni in centimetri e dividendo il risultato per 1.000. Esempio: una vasca lunga 100 cm, profonda (larga) 40 cm e alta 50 cm, avrà un volume lordo di 200 litri: (100x40x50) : 1.000 = 200
Questo volume è in realtà puramente teorico, in quanto si riferisce ad una vasca completamente vuota e riempita fino all’orlo.
<h2>Volume netto</h2>
È la quantità d’acqua effettiva presente nella vasca piena e funzionante. In pratica, il livello dell’acqua resta sempre alcuni centimetri al di sotto del bordo, porzione che va dunque sottratta dal calcolo. Vi sarebbe poi da considerare l’ingombro interno degli eventuali accessori (filtro, termoriscaldatore, pompa di movimento), generalmente non superiore al 2-3% del volume lordo.
Ben più consistente è invece la quota di volume detenuta dalla sabbia e dagli oggetti d’arredamento (legni, rocce, ecc.): nella vasca considerata, se adibita ad acquario d’acqua dolce con un fondo per le piante alto in media 5-6 cm e un arredamento costituito da un paio di radici legnose e qualche roccia di medie dimensioni, essa equivale a una trentina di litri da sottrarre al volume lordo per ottenere il netto.
Riassumendo, il volume netto di un acquario d’acqua dolce normalmente arredato equivale approssimativamente a circa il 70-75% di quello lordo (200 litri lordi: 140-150 litri netti). Conoscere il volume netto della propria vasca è importante per stabilire i dosaggi di fertilizzanti, integratori e sostanze curative, o per calcolare la potenza di una pompa o di un riscaldatore da inserire.]]>
		</article>
	</page>
	
	<page id="18" menu="4" prev="true" next="false">
		<title>Vasche aperte o chiuse e supporti</title>
		<article>
<![CDATA[La rinuncia al coperchio sta diventando sempre più diffusa, di pari passo con il progressivo diffondersi di sistemi di illuminazione a plafoniera sospesa (per neon, lampade alogene, a vapori metallici o led) che richiedono l’installazione su vasche, appunto, prive di copertura.
Indipendentemente dal fatto che la scelta cada sulla copertura o meno del nostro acquario, qualunque vasca ha certamente bisogno di un adeguato supporto. Ogni acquario, infatti, dev’essere posizionato a una certa distanza dal pavimento perché lo si possa comodamente osservare.
Più che su considerazioni estetiche, la scelta del supporto dovrebbe basarsi sulla funzionalità e sull’affidabilità.
<h2>Vantaggi e svantaggi della vasca chiusa</h2>
<u>Vantaggi:</u>
<i>• Protezione dalla polvere
• Riduzione dell'evaporazione
• Contenimento di schizzi e condensa
• Maggiore silenziosità
• Maggiore isolamento termico
• Minime possibilità di fuga</i>
	
<u>Svantaggi:</u>
<i>• Limitazioni nell'illuminazione
• Limitazioni nella coltivazione delle piante galleggianti
• Limitazioni nella visuale della vasca</i>
	
<h2>Vantaggi e svantaggi della vasca chiusa</h2>							
<u>Vantaggi:</u>
<i>• Illuminazione personalizzata
• Benefica umidificazione dell'ambiente
• Coltivazione delle piante senza barrire
• Ampliamento della visuale</i>

<u>Svantaggi:</u>
<i>• Esposizione alla polvere
• Eccessiva evaporazione
• Schizzi e condensa
• Maggiore rumorosità
• Costo dell'illuminazione
• Maggiori spese di climatizzazione
• Rischio elevato di fughe</i>

<h2>Robustezza e resistenza</h2>
In genere il peso di un acquario riempito di acqua, sabbia e rocce viene largamente sottovalutato. Una vasca di media capacità (100x40x40 cm), una volta allestita, peserà un paio di quintali o poco meno, distribuiti su meno di un terzo di metro quadrato. Con inevitabile approssimazione, per conoscere il peso finale della nostra vasca possiamo calcolarne il volume lordo e aumentarlo del 25-30%: una vasca con volume complessivo di 1001, quindi, potrà pesare 120-130 kg.
Pur con le dovute attenzioni, schizzi e sgocciolamenti dalla vasca sono inevitabili: supporti in legno non appositamente trattato o rivestito per impermeabilizzarlo potranno col tempo gonfiarsi e deformarsi, col rischio di cedere o di provocare la rottura del piano della vasca.
Se si tratta di un acquario marino, l'azione corrosiva del sale esclude l'utilizzo di supporti metallici che non siano di acciaio inox o di altri materiali garantiti come resistenti alla salsedine.
-------------------------------------------------------------------------------------------------------------------------------------
Vediamo quali sono i più comuni supporti per acquari.
<h2>Supporti in legno.</h2>
I più comuni sono in legno speciale melaminico: si tratta spesso di modelli a libreria con ripiani e sportelli utili per alloggiarvi i mangimi e gli accessori per la manutenzione ordinaria; alcuni sono provvisti di un vano per l’inserimento di un filtro esterno, con appositi attacchi per le tubazioni. Vengono offerti già montati o in kit di montaggio.
<h2>Supporti metallici.</h2>
I profilati di alluminio anodizzato, disponibili in vari colori, uniti tra loro da speciali giunti consentono di realizzare supporti un po’ spartani ma robusti e resistenti all’acqua, di qualunque forma e dimensione. Assai diffusi nei negozi, in casa è consigliabile ricoprirli con pannelli di alluminio o di legno, che permettono di ricavare un vano chiuso sottostante la vasca in cui poter collocare filtri esterni e accessori vari.
<h2>Supporti in muratura.</h2>
Un muretto tirato su per dividere un ambiente, oppure una nicchia nel muro tra due stanze comunicanti, sono entrambe soluzioni affascinanti per collocarvi un acquario: è importante però che la base su cui poggerà la vasca sia perfettamente in piano e ben liscia; inoltre per ridurre il rischio di rottura del vetro di fondo sarà opportuno inserire tra la base e la vasca un foglio di spugna speciale o di polistirolo.]]>
		</article>
	</page>
	
	<page id="19" menu="6" prev="false" next="true">
		<title>Dotazione tecnica: acquario d'acqua dolce</title>
		<article>
<![CDATA[La dotazione tecnica di base per la vasca d’acqua dolce si è notevolmente arricchita negli ultimi anni, grazie ai continui progressi tecnologici dell’industria acquaristica. In particolare, rispetto al passato viene oggi rivolta una maggiore attenzione alla coltivazione delle piante, curandone soprattutto l’illuminazione e la fertilizzazione.
<h2>Illuminazione</h2>
Per lungo tempo è stato disponibile in acquariofilia un solo tipo di lampade fluorescenti (impropriamente note come neon): tubolari con diametro fisso di 26 mm e lunghezze obbligate, determinate dal wattaggio. Negli anni ’90 hanno cominciato a imporsi i tubi T5 (per distinguerli dai vecchi, chiamati T8) che hanno solo 16 mm di diametro, nonché attacco, wattaggi e lunghezze diversi, progettati per fornire la massima emissione luminosa; funzionano esclusivamente con reattore elettronico e sono particolarmente adatti alla regolazione dell’intensità luminosa e all’illuminazione di vasche profonde (oltre 50 cm).
Quasi contemporaneamente alle T5 sono andate sempre più affermandosi le fluorescenti compatte a risparmio energetico (PL), prive di reattore e starter e progettate per l’utilizzo con reattori elettronici, che consentono di controllare e regolare l’emissione luminosa e garantiscono i valori nominali delle lampade, aumentandone inoltre la durata operativa (fino a 9.000 ore d’accensione). Queste lampade presentano la vantaggiosa caratteristica di essere molto più corte dei tubi al neon T8 e T5 di analogo wattaggio, agevolando così l’inserimento in coperchi e plafoniere. Molti modelli inoltre sono a tubo doppio, consentono dunque di accoppiare due diversi spettri di emissione ben distinti in una sola lampada. Sul finire degli anni ‘80 hanno cominciato ad affermarsi anche le lampade a vapori metallici, che per il notevole calore emesso e per la forte intensità luminosa devono essere impiegate necessariamente sospese a una certa distanza dal pelo dell’acqua, dunque in vasche aperte. Gli ultimi arrivati nel campo dell’illuminotecnica acquaristica sono i led (acronimo di “light emitting diodes”: diodi ad emissione di luce). In confronto alle normali lampade, il risparmio energetico ottenuto con i led è molto rilevante, senza contare la durata eccezionale: dopo 50.000 ore di funzionamento, presentano ancora un’emissione luminosa pari al 70% di quella massima! Va precisato comunque che la lampada perfetta non esiste, per cui è preferibile utilizzare una combinazione di lampade diverse per compensare eventuali carenze nell’emissione di ognuna.
Se la vasca è illuminata da due o più lampade, è sempre consigliabile evitare di sostituirle contemporaneamente, per non causare cambiamenti di intensità e qualità della luce troppo forti e repentini per le piante: meglio effettuare la sostituzione a distanza di 8-10 giorni tra una lampada e l’altra.
<b>Tanta luce in più con il riflettore</b>
Predisporre sulle lampade un apposito riflettore ne migliora di molto il rendimento. Qualsiasi lampada fluorescente, infatti, emette luce in tutte le direzioni, mentre l'acquario andrebbe illuminato principalmente al centro e nelle zone anteriori, contenenti le piante più basse. Aggiungendo un riflettore si osserva immediatamente una maggiore luminosità sul fondo.
<h2>Riscaldamento</h2>
Da molto tempo ormai i riscaldatori a potenza fissa non si usano più: il riscaldatore è diventato “termoriscaldatore”. Il termostato incorporato elimina o riduce l’inconveniente degli sbalzi: basta impostare la temperatura voluta perché la resistenza termica si accenda o si spenga in funzione del valore da mantenere. Quasi tutti i modelli hanno al loro interno un led luminoso che indica lo stato (acceso/spento) dell’apparecchio. La potenza di un termoriscaldatore si misura in watt (W): in commercio si trovano modelli di potenza perlopiù compresa tra 25 e 300 W. La scelta del wattaggio dipende sia dal volume (in litri) della vasca, sia dal At° (delta termico), ovvero dalla differenza esistente fra la temperatura che si vuole impostare in acquario e quella dell’ambiente in cui esso è inserito. Il termoriscaldatore è interamente sommergibile in acqua e necessita di una circolazione d’acqua ampia e regolare intorno a sé, così da ottenere una temperatura omogenea in tutta la vasca.
<b>Riscaldare o condizionare?</b>
Il problema della refrigerazione estiva dell'acqua da qualche tempo non è più solo degli acquari "freddi" ma interessa un numero crescente di vasche tropicali. Inizialmente molto costosi, i dimatizzatori sono oggi disponibili in numerosi modelli, anche relativamente economici, applicabili a tutte le vasche, dai 50 ai 5.000 litri. Sono esterni e vanno collegati a una pompa, da cui ricevono l'acqua che viene poi reimmessa in vasca riscaldata o refrigerata secondo la temperatura impostata.
<h2>Filtraggio e aerazione</h2>
Possiamo grosso modo distinguere i filtri per acquari in due grandi gruppi: i filtri biologici e i filtri rapidi. I primi sfruttano l’azione decompositrice dei batteri per “disintossicare” l’acqua dai prodotti di rifiuto dei suoi abitanti; i filtri rapidi agiscono invece rimuovendo le sostanze inquinanti, prima che queste si accumulino in concentrazioni tossiche per gli abitanti dell’acquario.
Ecco i principali sistemi di filtraggio adottabili in un acquario d’acqua dolce:
<u><b>Filtro biologico o batterico.</b></u> E costituito da più vani (scomparti) contenenti materiali inerti altamente porosi, che faranno da supporto per le colonie batteriche nidificanti. Tanto più è elevato il rapporto superficie/volume del materiale impiegato (dai cannolicchi di ceramica alla roccia lavica, dal vetro sinterizzato ai ricci di plastica), tanto più il filtro sarà in grado di sostenere una colonia numerosa. Visto il tempo necessario per la maturazione completa del filtro (alcune settimane), i substrati d’insediamento andranno rimossi e sciacquati il meno frequentemente possibile (sempre comunque utilizzando acqua prelevata dall’acquario), in pratica solo in caso di reale e irreversibile intasamento del sistema, per non danneggiare la flora batterica. Il modello-base di questo tipo di filtro è idealmente composto da 4 scomparti:
<i>• Il primo, entro cui è convogliata l’acqua proveniente dall’acquario, contiene materiali filtranti di tipo meccanico, per bloccare la frazione più grossolana dei sedimenti.
• Il secondo è riempito con materiali inerti e in genere molto porosi.
• Il terzo scomparto è riempito con materiali filtranti adatti all’insediamento dei batteri anaerobi.
• Il quarto e ultimo scomparto alloggia una pompa a immersione (deputata a riportare nella vasca l’acqua filtrata).</i>
<u><b>Filtro rapido interno.</b></u> Il modello-base è costituito da due elementi assemblati a incastro, facili da attaccare e staccare in quanto questi filtri devono essere puliti piuttosto di frequente. Il primo è rappresentato da una piccola pompa aspirante a immersione; il secondo dal contenitore in plastica per i materiali filtranti, rappresentati dalla consueta cartuccia a spugna a cellule di media ampiezza e da un’eventuale carica di materiale ad azione adsorbente (carbone attivo o zeolite). Provvisti nella parte superiore di ganci o ventose, questi filtri vanno appesi alle pareti laterali o a quella posteriore dell’acquario.
<u><b>Filtro rapido esterno.</b></u> Il tipo più diffuso consta di una pompa inserita su un cestello di plastica, nel quale i materiali filtranti sono semplicemente sovrapposti fra loro. L’acqua proveniente dalla vasca entra nel filtro alla sua base, oppure vi è convogliata dall’alto attraverso apposite pareti divisorie. In questa categoria rientrano anche i filtri a cassetta o “zainetto”, da appendere esternamente al bordo superiore della vasca: si tratta in tal caso di una cassetta di plastica nella quale una pompa aspira l’acqua e la reimmette in vasca a cascata, dopo averla fatta passare attraverso i materiali filtranti suddivisi in scomparti. 
<u><b>Filtro interno ad aria.</b></u> Di forma angolare o a cilindro per poter essere meglio occultato all’intemo della vasca, si fissa con apposite ventose alle pareti o al fondo. Un aeratore di minima potenza (50-60 1/h) è più che sufficiente ad azionarlo. I filtri ad aria sono ideali per le vaschette da riproduzione e per quelle di quarantena.
<u><b>Filtro percolatore (“a pioggia”).</b></u> Rispetto agli altri sistemi di filtraggio, quello a percolazione ha una caratteristica che lo rende peculiare: i suoi materiali filtranti non sono immersi nell’acqua ma vengono da essa attraversati con un sistema di caduta “a pioggia”. Il filtro percolatore si può inserire sopra o sotto la vasca: nel primo caso viene collocato sotto il coperchio dell’acquario ma senz’altro più gettonata è la collocazione sotto l’acquario. Questi filtri sono consigliabili per acquari di buona capacità (dal centinaio di litri in su).]]>
		</article>
	</page>
	
	<page id="20" menu="6" prev="true" next="false">
		<title>Dotazione tecnica: acquario d'acqua marina</title>
		<article>
<![CDATA[Rispetto a un acquario d’acqua dolce, l’acquario marino necessita in media di una dotazione di accessori più potente, riguardo soprattutto all’illuminazione e al filtraggio, mentre per il condizionamento termico molti suoi ospiti si mostrano più sensibili alle alte temperature estive.
<h2>Illuminazione</h2>
Quanto già detto per l’acquario d’acqua dolce vale a grandi linee anche per il marino, dove però le tradizionali lampade fluorescenti T8 vengono ormai usate sempre più raramente, a favore delle T5, delle PL e soprattutto di quelle a vapori metallici. Le lampade a vapori alogenuri o alogene ai vapori metallici, sviluppate dalle lampade a vapori di mercurio, sono eccellenti nell’acquario di coralli o di barriera. La loro composizione spettrale è molto simile a quella della luce diurna naturale inoltre, avendo una maggiore penetranza nella colonna d’acqua, sono più indicate in acquari di altezza superiore ai 70-80 era. Sviluppano un forte calore e vanno quindi sospese sopra l’acquario, ad almeno mezzo metro dalla superficie dell’acqua. Contrariamente alle lampade fluorescenti, quelle a ioduri metallici non si accendono all’istante ma gradualmente, raggiungendo la massima intensità luminosa in un paio di minuti.
<h2>Riscaldamento e refrigerazione</h2>
Riscaldare un acquario marino tropicale non comporta alcuna differenza rispetto a quanto si è detto per l’analogo acquario d’acqua dolce. Nel marino, semmai, c’è l’esigenza più pressante di evitare valori di temperatura troppo elevati nei più caldi mesi estivi. Occorre dunque ricorrere a un refrigeratore o, meglio ancora se l’acquario è ancora in fase di progettazione, a un climatizzatore caldo/freddo, che provvederà a riscaldare l’acqua d’inverno e a raffreddarla d’estate, secondo la temperatura impostata.
<h2>Filtraggio e schiumazione</h2>
Nell’acquario marino si utilizzano sia i filtri biologici sia quelli rapidi e a percolazione già visti per l’acqua dolce ma leggermente sovradimensionati: il filtro biologico dovrà avere una capacità non inferiore al 20% di quella della vasca, il filtro rapido una potenza oraria di almeno 5 volte il volume lordo della vasca, mentre il volume dei filtranti del percolatore sarà pari o superiore al 10% del volume della vasca principale.
<u><b>Lo schiumatoio.</b></u> Il principio di funzionamento dello schiumatoio si basa sulla caratteristica di molte sostanze organiche inquinanti di accumularsi all’interfaccia tra aria e acqua. Nello schiumatoio, la presenza di aria sotto forma di minutissime bollicine disperse crea un’enorme superficie di contatto tra aria e acqua: in tale situazione le sostanze organiche solubili aderiscono alle bollicine d’aria formando una schiuma che monta verso l’alto e viene raccolta nell’apposito bicchiere di cui ogni schiumatoio è dotato, per essere quindi facilmente eliminata. Oltre alle sostanze potenzialmente inquinanti, però, uno schiumatoio molto efficiente può sottrarre all’acqua anche oligoelementi utili per il benessere degli organismi ospitati per cui, prima di procedere all’acquisto dello schiumatoio, bisogna considerare attentamente quali invertebrati si vogliono inserire nella vasca e che tipo di ambiente si vuole cercare di riprodurre.
<u><b>Filtro sottosabbia.</b></u> Si compone di una singola, grande piastra di plastica o di più piastre componibili modularmente tra loro. Ogni piastra è cosparsa di fori e fessure per il passaggio dell’acqua, nonché di eventuali canali in rilievo per direzionarne il flusso. Una o più piastre sono provviste di un foro più grande in cui va inserito il tubo di risalita dell’acqua filtrata, che può essere collegato ad una pompa centrifuga “power head” (collocata in cima al tubo stesso) o a un aeratore. Il filtro va collocato direttamente sul vetro di fondo della vasca, quindi va ricoperto di sabbia. Perché il filtro funzioni in modo ottimale e si sviluppi una buona flora batterica decompositrice, occorre che il flusso dell’acqua non sia troppo veloce. Dal momento che questo tipo di filtro tende col tempo a intasarsi, è meglio non impiegarlo da solo ma in aggiunta al filtro principale e allo schiumatoio.
I materiali filtrami citati per l’acqua dolce vanno bene (eccetto la torba e altri specifici filtranti ad azione chimica) anche per l’acqua marina.
Inoltre, per l’acquario marino esistono a loro volta specifici materiali filtranti non utilizzabili in acqua dolce. Un substrato batterico ottimale nei filtri biologici, grazie alla loro elevatissima superficie interna, lo offrono le varie sabbie e graniglie coralline e soprattutto di aragonite, utilizzabili anche come filtranti “chimici”. In particolare, la sabbia di aragonite è un materiale incredibilmente poroso adatto quindi all’insediamento di folte colonie di batteri nitrificanti e perciò utilizzabile anche nei filtri biologici.
<b>Per un filtro sempre efficiente</b>
Se si vuole conservare il filtro al massimo della sua efficienza, occorre mantenere sempre liberi dai sedimenti e da eventuali alghe incrostanti la girante della pompa e il suo alloggiamento. È importante inoltre controllare periodicamente lo stato delle tubazioni: i tubi stessi col tempo tendono a irrigidirsi per cui devono essere sostituiti ogni tanto. Consigliabile infine un lavaggio in acqua corrente almeno mensile (meglio quindicinale) di tutti i materiali di prefiltraggio (spugne e lana).
<h2>Movimentazione</h2>
Nell’acquario marino, al contrario della maggioranza delle vasche d’acqua dolce, l’acqua dev’essere continuamente mossa non solo per assicurare livelli di ossigeno sempre elevati ma anche per allontanare dagli invertebrati sessili le loro escrezioni e secrezioni, nonché per apportargli cibo e agevolarne gli scambi gassosi con l’ambiente. Onde e correnti cambiano direzione mediamente ogni sei ore, intensificandosi progressivamente: questa condizione si dovrebbe ricreare anche nell’acquario di barriera con un sistema di pompe timerizzate. Va evitato in ogni caso il fenomeno della controcorrente (due pompe opposte il cui getto si scontra), dannoso, o nel migliore dei casi inutile, per gli invertebrati.
Completa la dotazione tecnica di base dell’acquario marino, un sistema di almeno due pompe di ricircolo, collocate ai lati opposti della vasca e orientate in modo tale da generare una serie di correnti aleatorie in tutto il volume di acqua, facendo attenzione che non si formino zone morte, dove inevitabilmente verrebbero ad accumularsi i sedimenti. La posizione delle pompe e l’orientamento dei flussi d’acqua dipenderanno dalla disposizione delle rocce vive all’interno della vasca: entrambi andranno valutati e corretti con attenzione fino a ottenere l’effetto desiderato.
Una buona movimentazione/ossigenazione in superficie può essere assicurata dal rientro dell’acqua dal filtro rapido tramite tubo “spray-bar”.
<b>Il refugium</b>
Il refugium è una piccola vasca, direttamente collegata a quella principale, dove possono essere allevati tutta una serie di piccoli pesci (cavallucci e pesci ago, ghiozzetti, bavosette, pesci mandarino ecc.), che hanno bisogno di una certa tranquillità per nutrirsi, oltre a interessanti invertebrati altrimenti difficilmente visibili. Ma vi prospera anche prezioso cibo vivo (zooplancton e fitoplancton), la cui produzione è, in genere, garantita dalla presenza di un folto popolamento aigaie, siano esse caulerpe o le meno invasive alghe rosse. Se poi s'inverte il fotoperiodo dei due acquari (luci accese nel refugium quando sono spente nella vasca principale), si contribuisce a stabilizzare il pH dell'acquario di barriera.]]>
		</article>
	</page>
	
	<page id="21" menu="3" prev="false" next="true">
		<title>Acqua: il Ph</title>
		<article>
<![CDATA[La definizione chimica del pH esprime la concentrazione di ioni idrogeno (indicata con il simbolo H+) presenti nell’acqua. La scala di pH si estende in un intervallo di valori da 0 a 14: in acquariofìlia si definisce “neutra” un’acqua con pH intorno a 7, “leggermente acida” se il pH è compreso tra 6 e 7, “fortemente acida” se inferiore a 6; “leggermente alcalina” è invece un’acqua con pH tra 7 e 7,5, “basica” o “alcalina” un’acqua con pH superiore a 7,5.
In un acquario ben avviato, è buona norma monitorare il valore medio di pH almeno una volta alla settimana: questo ci aiuterà a valutare eventuali squilibri, come per esempio un’eccessiva produzione di anidride carbonica causata da un impianto mal regolato o da un sovrappopolamento della vasca, una vegetazione di piante o alghe troppo abbondante che può creare problemi ai pesci nelle ore notturne ecc. In un nuovo acquario si consiglia di misurare il pH anche più volte alla settimana, la mattina e la sera (possibilmente sempre alla stessa ora), annotando valori e oscillazioni.
<h2>Il pH in acqua dolce</h2>
L’intervallo di pH riscontrabile in natura nelle acque dolci abitate dai pesci oscilla tra 4,5 e 8,5. La stragrande maggioranza delle piante cresce bene con un pH neutro o leggermente acido, condizione peraltro ottimale per mantenere una corretta concentrazione di CO2 e di nutrienti. Un metodo per stabilizzare il pH su valori relativamente bassi è l’impiego degli acidi umici ceduti all’acqua dalla torba naturale (in fibra 0 in granuli). Sono inoltre disponibili in commercio dei kit che permettono di “aggiustare” il pH, aumentandolo o diminuendolo secondo le esigenze; ogni correzione di pH va comunque effettuata con estrema gradualità e sempre tenendo sotto costante monitoraggio questo parametro.
<h2>Il pH in acqua marina</h2>
Al contrario dell’acqua dolce, l’acqua di mare contiene una notevole quantità di sali disciolti, presenti sotto forma di ioni. Il pH in un acquario marino deve mantenersi sempre su valori alcalini (7,8-8,4): non dovrebbe al contempo mai superare 8,5 perché, a valori troppo elevati, non sarebbe più presente in acqua la concentrazione minima di CO2 necessaria per i processi fotosintetici di alghe coralline e zooxantelle. Nell’acquario marino, il pH tende ad abbassarsi a causa di un innalzamento eccessivo di CO2 osservabile in acquari di soli pesci, sovrappopolati e con insufficiente movimentazione dell’acqua: in tali casi si assiste spesso a uno sviluppo incontrollato delle alghe filamentose. Una forte aerazione dell’acqua e una durezza carbonatica sempre elevata sono gli accorgimenti più consigliabili per mantenere il pH sui valori nettamente alcalini richiesti per l’acquario marino.
<h2>Come si misura il pH</h2>
La misura del pH in acquario può essere convenientemente effettuata sia con misuratori elettronici, ovvero pH-metri costituiti da elettrodi chimici (determinazione elettrometrica) sia con indicatori che mostrano specifici colori in funzione dei diversi valori rilevati (determinazione colorimetrica).
Il metodo colorimetrico (gocce, polveri o pastiglie da sciogliere in un campione d’acqua, o stick da immergere direttamente in acqua) è senz’altro il più economico e pratico; d’altra parte, l’utilizzo di un pH-metro ad elettrodo di vetro, pur essendo assai più preciso, è comunque sensibilmente più dispendioso.]]>
		</article>
	</page>
	
	<page id="22" menu="3" prev="true" next="true">
		<title>Acqua: la durezza</title>
		<article>
<![CDATA[La durezza di un’acqua è espressa sostanzialmente dalla presenza di certi sali e ioni in essa disciolti, in particolare ioni calcio, magnesio, stronzio e bario. Ovviamente, l’acqua distillata dovrebbe avere una durezza pari a zero. In realtà, parlare di durezza in generale non è corretto, occorre infatti specificare di quale durezza parliamo.
<h2>Durezza temporanea o parziale (dKH)</h2>
Esprime la concentrazione dei carbonati di calcio (CaC03) e di magnesio (MgC03) presenti in acqua, derivante dallo scioglimento dei sali presenti nel materiale di fondo e delle rocce prevalentemente di natura calcarea. L’aggettivo “temporanea” si riferisce al fatto che, bollendo l’acqua, questi carbonati precipitano in forma di polvere biancastra e concrezioni calcaree, mentre “parziale” indica che essa rappresenta solo una parte della durezza dell’acqua. È opportuno misurare la durezza temporanea prima e dopo ogni cambio parziale dell’acqua, sia marina che d’acqua dolce: un valore intorno a 3-4 °dKH è di solito ottimale per la maggioranza dei pesci e delle piante in acqua dolce, mentre in acqua marina non dovrebbe scendere sotto i 7-8 °dKH.
<h2>Durezza permanente e durezza totale (dGH)</h2>
Il termine “permanente” si riferisce a quella componente della durezza (costituita perlopiù da solfati di calcio e di magnesio) che non varia in seguito ad ebollizione.
La durezza “totale” indica invece l’insieme dei carbonati, bicarbonati e solfati disciolti nell’acqua. La durezza permanente non viene mai misurata in acquario, mentre quella totale è importante in acqua dolce ma non si misura nell’acquario marino. Salvo esigenze particolari, in un classico acquario “misto” o di comunità d’acqua dolce la durezza totale dovrebbe restare compresa entro 8-12 °dGH. La durezza totale influisce direttamente anche sulla salute dei pesci.
<h2>Correggere la durezza in acqua dolce</h2>
Soprattutto se in presenza di pesci e di piante, la durezza va sempre abbassata con estrema gradualità. Il metodo migliore è senza dubbio quello dei cambi parziali, effettuati utilizzando acqua demineralizzata, fino al raggiungimento dei valori desiderati.
<h2>L'acqua di calce nel marino</h2>
Scoperta alla metà degli anni ’70, l’acqua di calce è una soluzione satura preparata sciogliendo in acqua sia ossido di calcio o calce viva (CaO) che idrossido di calcio o calce spenta Ca(OH)2; in entrambi i casi si ottiene una soluzione di ioni Ca2+ e ioni OH-. In genere si usa per i rabbocchi di acqua evaporata, allo scopo di mantenere sempre su valori elevati pH e durezza. Essendo piuttosto caustica, ne va evitato il contatto con occhi e mucose.]]>
		</article>
	</page>
	
	<page id="23" menu="3" prev="true" next="true">
		<title>Acqua: la conduttività</title>
		<article>
<![CDATA[L’acqua è considerata chimicamente pura (distillata) quando non contiene alcuno ione disciolto, vale a dire quando è costituita esclusivamente da molecole di H20. Tale condizione è riproducibile solo in laboratorio. I sali organici e inorganici, gli acidi e le basi disciolti in natura nell’acqua formano degli ioni che possiedono cariche elettroniche, in grado di fungere da “mezzo di trasporto” per la corrente elettrica nel liquido. Questo fenomeno si chiama conduttività ed è la misura della concentrazione dell’insieme degli ioni carichi disciolti in acqua. L’unità di misura è espressa in Siemens per centimetro (S/cm) e per l’acqua dolce si mantiene generalmente nell’ordine dei pS/cm (10‘6 S/cm), mentre per quella marina, più ricca di sali disciolti, nell’ordine dei mS/cm (IO"3 S/cm).
Di regola, le acque tenere hanno bassa conduttività, viceversa elevata in acque dure. La conduttività può fornire una misura della purezza di un’acqua e del suo livello di inquinamento ed è opportuno misurarla ogni settimana. Il valore della conduttività dipende dalla temperatura ed è più elevato a temperature superiori.]]>
		</article>
	</page>
	
	<page id="24" menu="3" prev="true" next="true">
		<title>Acqua: ioni e composti</title>
		<article>
<![CDATA[Vediamo quali sono i principali ioni e composti chimici presenti in qualunque acquario dolce o marino e il loro significato.
<h2>Ammonio/Ammoniaca</h2>
La maggioranza dei pesci espelle i rifiuti azotati attraverso le branchie sotto forma di ione ammonio (NH4+), che appena giunto in acqua si trasforma parzialmente in ammoniaca (NH3) cedendo un atomo di idrogeno. Le proporzioni di ammonio e ammoniaca presenti in una soluzione dipendono dal pH. Quando aumenta la concentrazione di ammoniaca nell’acqua, aumenta parallelamente la sua concentrazione nel sangue del pesce, causando danni spesso irreparabili. Le piante acquatiche possono utilizzare l’ammonio/ammoniaca come fonte di azoto, contribuendo efficacemente a tenere sotto controllo questi composti azotati. Un’adeguata flora batterica riesce a trasformare rapidamente tutta l’ammoniaca presente in soluzione in nitriti. Appena allestito un acquario, i tassi di ammoniaca crescono progressivamente, poi cominciano a decrescere, fino ad azzerarsi dopo 10-20 giorni.
<u><b>Nitriti.</b></u> Contemporaneamente alla diminuzione dell’ammoniaca, aumenta la concentrazione di nitriti. Il processo è aerobico, cioè avviene in presenza di ossigeno da parte di specifici batteri nitrificanti detti appunto aerobici. Anche i nitriti sono tossici per tutti i pesci e gli invertebrati, pertanto devono essere rapidamente eliminati dalla soluzione, per evitare l’intossicazione e la morte di tutti i nostri ospiti.
Il tasso di composti azotati (ammoniaca e nitriti) in soluzione dovrebbe essere misurato con elevata frequenza (anche giornalmente) nei primi 15-20 giorni dopo l’installazione dell’acquario, utilizzando gli appositi test liquidi o i moderni stick multitest. In seguito, almeno una volta ogni 10-15 giorni, o quando i pesci mostrano insofferenza. In caso di presenza di ammoniaca, dovremo immediatamente attivarci per ripristinare le capacità depurative del sistema filtrante: aggiunta di probiotici ed enzimi batterici per ridurre il tasso di composti tossici, cambi parziali dell’acqua ed eventualmente temporaneo trasferimento dei pesci più delicati in un altro acquario.
<u><b>Nitrati.</b></u> I nitrati (NO3) sono il prodotto finale della nitrificazione biologica delle sostanze organiche di rifiuto a partire dall’ammonio/ammoniaca e passando per i nitriti, ad opera dei batteri nitrificanti aerobi. In condizioni di acqua e substrato di fondo sufficientemente ossigenati, i nitrati tendono quindi a concentrarsi sempre più nell’acqua. Tassi eccessivi di nitrati inducono lo sviluppo di alghe infestanti, causano danni fisici ai pesci e ne riducono la crescita. Un tasso di nitrati non superiore a 10-15 mg/l in acqua marina (ma sotto i 10 mg/l negli acquari di barriera) e a 50 mg/l in acqua dolce, può essere considerato ragionevolmente accettabile.
Piante e alghe sono buone consumatrici di nitrati, sicché in acquari d’acqua dolce ricchi di vegetazione e con relativamente pochi pesci difficilmente si assisterà a un eccessivo accumulo di queste sostanze azotate.
<u><b>Fosfati e silicati.</b></u> Il fosforo (sotto forma di ioni fosfati) e il silicio (come ioni silicati) possono divenire molto abbondanti e stimolare la produzione di alghe indesiderate, in acqua sia dolce sia marina. I fosfati sono presenti in qualsiasi cibo (fresco, secco o liofilizzato) e possono quindi accumularsi nell’acqua, se non eliminati dal filtro o con i cambi d’acqua periodici.
Ecco alcune norme fondamentali da rispettare: non sovrappopolare la vasca, non sovralimentare i pesci, mantenere l’igiene dell’acquario, utilizzare sali esenti da fosfati per la preparazione dell’acqua marina, lavare bene i mangimi surgelati una volta scongelati e scolarli con cura prima di somministrarli, eliminare il più possibile il substrato spugnoso di crescita delle piante acquistate in vasetto, imbevuto spesso di fertilizzanti ricchi di fosfati.
Per evitare la proliferazione di alghe infestanti, l’acqua dovrebbe avere idealmente una concentrazione di ioni fosfato inferiore a 0,03-0,05 mg/l.
Il silicio si trova nelle acque dolci in concentrazioni mediamente pressoché doppie che nel mare. Viene introdotto nell’acquario soprattutto attraverso l’acqua o, in misura minore, come eventuale componente di miscele di sali integratori per acqua di osmosi o fertilizzanti. Il segno più evidente di una sua presenza eccessiva è fornito dall’apparire delle diatomee (alghe marroni). Per evitare il proliferare di queste alghe, è consigliabile utilizzare acqua trattata con osmosi inversa.]]>
		</article>
	</page>
	
	<page id="25" menu="3" prev="true" next="true">
		<title>Acqua: oligominerali e macroelementi</title>
		<article>
<![CDATA[Elementi in tracce o oligoelementi vengono detti quegli elementi presenti nell’acqua di mare a concentrazione inferiore a 1 mg/l, mentre quella dei macroelementi supera 1 mg/l. Malgrado la loro concentrazione sia spesso infinitesimale, gli oligoelementi sono essenziali per l’espletamento di molte funzioni metaboliche di piante e animali.
<h2>Ecco alcuni degli oligoelementi più importanti:</h2>
<b><i>• ferro:</i></b> indispensabile per le alghe, una sua carenza riduce il livello della fotosintesi;
<b><i>• manganese:</i></b> stimola la fotosintesi e lo sviluppo di alcune alghe e può essere utilizzato anche dalle zooxantelle;
<b><i>• iodio:</i></b> questo elemento viene integrato con il cibo per i pesci, non va però superdosato in quanto tossico e battericida;
<h2>Ecco invece i macroelementi principali:</h2>
<b><i>• magnesio:</i></b> come componente della clorofilla è fondamentale per tutte le alghe;
<b><i>• calcio:</i></b> tra i principali componenti dell’acqua marina, la sua concentrazione dovrebbe sempre restare compresa fra 400 e 450 mg/l.]]>
		</article>
	</page>
	
	<page id="26" menu="3" prev="true" next="false">
		<title>Acqua: l'osmosi inversa</title>
		<article>
<![CDATA[L’osmosi inversa non è in grado di produrre acqua correttamente definibile distillata ma, pur non raggiungendo tale purezza, certamente può offrirci acqua demineralizzata. La componente principale di un impianto di osmosi inversa è una membrana semipermeabile. Ogni impianto è fornito di due tubi in uscita: uno per l’acqua demineralizzata (permeato) e uno per quella di scarto. Gli impianti di osmosi per uso acquariofilo consentono una produzione variabile dai 50 ai 200 litri al giorno di acqua demineralizzata. La qualità dell’acqua in entrata è di fondamentale importanza nel determinare sia la qualità dell’acqua in uscita, sia l’efficienza e la longevità della membrana: per preservare a lungo quest’ultima è consigliabile collegarla a dei prefiltri che migliorino il più possibile la qualità dell’acqua da trattare, in particolare cartucce di carbone attivo e prefiltri meccanici. Perché siano davvero efficaci questi prefiltri andrebbero regolarmente sostituiti. È inoltre sempre buona regola non utilizzare l’acqua prodotta nelle prime 2-3 ore da impianti nuovi, in quanto potrebbe contenere sostanze introdotte in fase di produzione per la conservazione della membrana. Per valutare l’efficienza dell’impianto di osmosi inversa è importante misurare con regolarità i valori del permeato: primo fra tutti quello della conduttività, che non dovrebbe superare i 50-60 pS/cm. L’acqua di osmosi allo stato puro è utilizzabile esclusivamente per sostituire quella evaporata (rimbocco), negli acquari sia d’acqua dolce che marina.
Nell’acquario d’acqua dolce è necessario “tagliarla” con acqua di rubinetto, nel marino è sufficiente aggiungere alla demineralizzata prodotta per osmosi inversa i comuni sali marini sintetici.]]>
		</article>
	</page>
	
	<page id="27" menu="7" prev="false" next="true">
		<title>Arredamento: acquario d'acqua dolce</title>
		<article>
<![CDATA[Arredare l’acquario d’acqua dolce non è solo una questione di gusto. L’estetica è importante, certo, ma lo è ancor di più il benessere dei pesci che si ospitano. Saper scegliere gli elementi più idonei, in termini non solo di ambientazione ma anche di compatibilità con le caratteristiche chimiche dell’acqua in cui verranno immersi, è fondamentale per il successo della vasca che andremo ad allestire.
<h2>Materiali di fondo</h2>
Oltre a soddisfare le esigenze estetiche, il fondo di un acquario d’acqua dolce serve essenzialmente ad ancorare e nutrire le piante, ad accogliere pesci e invertebrati che amano insabbiarsi e, più in generale, a facilitare l’ambientamento dei pesci. Se acquistate nei negozi di acquariofilia, non è necessario sterilizzare le sabbie prima dell’introduzione in acquario: occorre però lavarle accuratamente in acqua corrente in quanto ad esse è sempre frammisto del detrito che potrebbe intorbidire a lungo l’acqua. Ecco un breve elenco delle sabbie e dei ghiaietti più indicati per il primo acquario di comunità.
<u><b>Ghiaietti policromi.</b></u> Costituiscono senza dubbio il fondo più diffuso in acquariofilia, grazie ad economicità, versatilità e buona resa estetica. Ne esistono di diversi tipi e granulometrie. Ottimi substrati per i classici acquari misti o di comunità, in cui pH e durezza sono generalmente attestati su valori medi, in quanto contengono comunque quantitativi modesti di calcio; sono invece inadatti per vasche in cui questi parametri dovrebbero stabilizzarsi su valori decisamente bassi.
<u><b>Ghiaietto quarzifero.</b></u> Quello puro ha generalmente colore bianco-grigio o rosato, a granulometria variabile (da 1-3 a 10-20 mm). Si tratta di uno dei materiali di fondo più consigliabili per vasche in cui sia necessario mantenere pH e durezza su valori bassi, essendo pressoché esente da calcio solubile in acqua. Graniglia lavica. Materiale molto poroso e “tagliente” (non è indicato in presenza di pesci scavatori o che “ingoiano” sabbia), di granulometria piuttosto grossolana (10-30 mm), utilizzato anche per il filtraggio biologico. È adatto, per la sua naturale fertilità, alla coltivazione delle piante acquatiche con apparato radicale ben sviluppato.
<u><b>Ghiaietto basaltico.</b></u> Anch’esso di origini vulcaniche, è privo di calcio e non influenza minimamente pH e durezza dell’acqua. In commercio si trova in granulometria media e a costi elevati.
<u><b>Ghiaietti ceramizzati.</b></u> Materiali trattati ad elevata temperatura, di granulometria media (2-4 mm) e pressoché sterili, privi di detriti organici: ciò ne rende superfluo un lavaggio accurato e ne determina il prezzo elevato. Essendo assolutamente sterili, vanno mescolati fin dall’inizio con fertilizzanti solidi se vi si vogliono far crescere le piante.
<h2>Disporre il fondo</h2>
Per vasche osservabili frontalmente, la sabbia va disposta a scendere gradualmente dalla parete posteriore a quella anteriore, con un dislivello di almeno il 50% (per esempio, 10 cm di spessore a ridosso della parete posteriore, 5 cm a ridosso dell’anteriore): questo accorgimento aumenta l’effetto di profondità e facilita inoltre l’aspirazione dei detriti del fondo, che tenderanno ad accumularsi nella parte anteriore della vasca. Se invece la vasca viene osservata da 3 o da tutti e 4 i lati, nello stendere la sabbia si realizzerà una depressione centrale, in cui si convoglieranno i rifiuti facilmente aspirabili.
<b>Quanta sabbia?</b>
Il quantitativo di sabbia da stendere sul fondo dell'acquario dipende dalle esigenze degli organismi allevati e dallo spazio che gli oggetti d'arredamento occuperanno. Innanzitutto va ricavato il volume del fondo in litri, moltiplicando fra loro le sue tre dimensioni (lunghezza, larghezza e altezza, quest'ultima calcolata approssimativamente come spessore medio dello strato di sabbia) e dividendo il risultato per 1.000 (per esempio, per una vasca di 80x35 cm di base, in cui si intende stendere uno strato di sabbia con spessore medio di 5 cm, il volume del fondo sarà di 14 litri). Il valore ricavato può essere tradotto in kg di sabbia necessari, moltiplicandolo per 1,5 (nell'esempio citato, occorreranno perciò circa 20 kg di sabbia).
<h2>Arredare con il legno</h2>
Insieme alle rocce, il legno è il materiale più gradevole e naturale per arredare l’acquario d’acqua dolce. Due sono i problemi più frequenti che si riscontrano con i legni: il galleggiamento e la cessione di sostanze coloranti nell’acqua. Se tende a galleggiare, il legno va immerso nell’acqua per qualche settimana. Il problema dei legni che “colorano l’acqua” invece si può risolvere con un procedimento analogo, ovvero tenendoli a lungo immersi in un recipiente a parte: in questo caso, l’acqua va regolarmente rinnovata, sostituendo quella che man mano si colora. Quando questa, invece di diventare color “coca cola” in pochi giorni, passerà all’ambratura paragonabile a quella di un tè molto leggero, il legno che vi è immerso sarà idoneo a essere introdotto in acquario.
Ecco alcuni tipi di legno adatti all’impiego in acquario.
<u><b>Sughero.</b></u> Ripulito da eventuali incrostazioni naturali, si rivela un ottimo materiale d’arredamento che dura a lungo in acqua senza rilasciare alcuna sostanza tossica: va ancorato al fondo. Legno fossile. Raccolto nelle foreste pietrificate da centinaia di milioni di anni, è un materiale a metà strada fra il regno vegetale e quello minerale. Il legno fossile è del tutto inerte, non ha alcun effetto colorante e va sempre a fondo.
<u><b>Radici di mangrovia.</b></u> Le radici di mangrovia provengono dai mangrovieti, da alberi del genere Rhizophora. Dopo un certo periodo di permanenza in acqua dolce, possono essere utilizzate negli acquari, ma il loro impiego è particolarmente raccomandabile nei terracquari e nei paludari salmastri.
<u><b>Radici di savana.</b></u> Provengono da ambienti aridi e ventilati che l’azione degli agenti atmosferici ha nel tempo disseccato e parzialmente mineralizzato. Se ben mineralizzati affondano subito in acqua senza bisogno di zavorraggio. Non necessitano di alcuna pulizia preventiva, salvo un rapido risciacquo in acqua corrente.
<u><b>Radici di torbiera.</b></u> Il legno delle torbiere è particolarmente resistente all’attacco di funghi e batteri (e in quanto tale ottimo substrato per la deposizione dei pesci).
<b>Legno "fai da te"</b>
Il legno si può raccogliere direttamente in natura, con due importanti riserve da valutare con molta attenzione: la tossicità e la rapidità di decomposizione in acqua. I legni raccolti in acqua o presso di essa, che abbiano possibilmente trascorso un lungo periodo in immersione, sono i più adatti all'utilizzazione in acquario. Pezzi rimasti a lungo in acqua e non marciti, scortecciati e levigati, privi di resina e di aspetto solido, in linea di massima si possono utilizzare senza grossi rischi. Prima del trattamento in funzione anti-colorante dei legnami raccolti in natura, è bene effettuare un pretrattamento di pulizia (strigliando con una robusta spugna ruvida) e disinfezione (consistente nell'immersione, per 2-3 ore, in una soluzione diluita di acqua e amuchina).
<h2>Arredare con le rocce</h2>
Le rocce rappresentano un altro elemento fondamentale nell’arredamento che possiamo fornire ai nostri acquari, non solo per l’indubbio impatto estetico ma anche in virtù del fatto che con esse è possibile allestire un habitat adatto anche a quelle specie di pesci di non facile ambientazione, a causa del loro comportamento timido e schivo. È possibile trovare rocce molto belle sia nei negozi di acquari che nei garden center ma, soprattutto in quest’ultimo caso, dovremo sincerarci che non siano di origine calcarea con un test molto semplice: poche gocce di acido cloridrico (muriatico), versate sulla superficie, produrranno un “friggere” di molte bolle se la roccia è calcarea o nessuna reazione - al massimo la comparsa di sporadiche bollicine qua e là - se la roccia è invece priva o povera di calcio. Rocce raccolte in natura, o provenienti da vivai all’aperto situati a breve distanza da strade trafficate, è bene che siano energicamente lavate e risciacquate scrupolosamente in acqua corrente, onde eliminare eventuali sostanze nocive depositate sulla loro superficie. Vediamo in dettaglio i tini di rocce nifi indicati.
<u><b>Rocce di travertino.</b></u> Di colore chiaro e relativamente leggere sono ricche di calcio, quindi adatte solo per gli acquari d’acqua dolce con pH e durezza elevati.
<u><b>Pietre laviche.</b></u> Di colore scuro, molto leggere e porose ma piuttosto taglienti, non influiscono su pH e durezza.
<u><b>Basalto.</b></u> Roccia scura e difficile da frantumare, è ottima per vasche con acqua tenera e acida, fondo chiaro e molte piante, senza influire sulla composizione chimica dell’acqua.
<u><b>Porfido.</b></u> Rosso o verde, risalta su fondi scuri e chiari, ben contrastando con le piante. Ideale per acquari con acqua tenera e acida.
<u><b>Quarzo.</b></u> A reazione neutra, totalmente insolubile in acqua, è consigliabile per arredare acquari d’acqua dolce a pH e durezza bassi, con fondo scuro e piante a colorazione verde scura.
<u><b>Ardesia.</b></u> A reazione neutra, lastre e pietre di ardesia sono impiegate soprattutto per allestire arredamenti a terrazze. Hanno colorazione scura e risaltano quindi con materiali di fondo chiari.
<u><b>Granito.</b></u> Di colorazione assai variabile, a reazione neutra, ha il difetto di essere molto pesante e piuttosto tagliente: è consigliabile utilizzarne solo pezzi relativamente piccoli oppure prevederne l’impiego in vasche molto grandi.
<u><b>Rocce e ciottoli arcobaleno.</b></u> A reazione assolutamente neutra, presentano superficie granulosa e colore rosato a stria ture irregolari. Andrebbero associati a sfondi e materiali di fondo scuri.
<u><b>Rocce verdi (Green Rocks).</b></u> A colorazione uniforme grigio ardesia e a reazione neutra, sono indicati soprattutto per fondali chiari. Zeolite. Opportunamente sbriciolata, è utilizzata come materiale filtrante ad azione chimico-adsorbente, in quanto è in grado di assorbire dall’acqua sostanze tossiche come Pammoniaca. In commercio si trovano anche ciottoli e rocce.]]>
		</article>
	</page>
	
	<page id="28" menu="7" prev="true" next="false">
		<title>Arredamento: acquario d'acqua marina</title>
		<article>
<![CDATA[Negli acquari di barriera più “estremi”, dedicati essenzialmente ai coralli duri a piccoli polipi (SPS) molti appassionati rinunciano del tutto al fondo. Una decisione drastica dato che la sabbia è necessaria all’acclimatazione di moltissime specie di pesci e invertebrati che vivono a stretto contatto con essa nelle barriere coralline.
<h2>Materiali di fondo</h2>
Se per l’acquario d’acqua dolce è preferibile scegliere il materiale di fondo tra quelli a reazione chimica neutra riguardo alla presenza di sali di calcio, per l’acquario marino valgono considerazioni esattamente opposte. Qui vi è infatti la necessità di mantenere il pH su valori decisamente alcalini (oltre 8). Un materiale di fondo calcareo aiuta a stabilizzare nel tempo e su valori ottimali certi parametri fondamentali per pesci e invertebrati.
<u><b>Sabbia corallina.</b></u> È il materiale di fondo per eccellenza dell’acquario marino. Prelevata in zone costiere tropicali, ne esistono varie pezzature commerciali: la più diffusa e apprezzata è la classica sabbia a granulometria fine (1-2 mm), ideale per vasche che ospitino organismi che tendono a insabbiarsi.
<u><b>Ghiaietti corallini.</b></u> Di granulometria maggiore (fino a 10-15 mm), sono generalmente più adatti a ricoprire filtri sottosabbia e a fungere da materiali filtranti ad azione chimico-biologica. Vanno sciacquati accuratamente in acqua corrente prima dell’uso. 
<u><b>Sabbia di aragonite.</b></u> È simile per struttura a quella corallina ma più efficace per stabilizzare pH e durezza, cedendo all’acqua oligoelementi utili agli invertebrati. Si tratta di un materiale incredibilmente poroso, adatto all’insediamento di ricche colonie di batteri nitrificanti e utilizzabile anche nei filtri biologici. Sia la sabbia corallina sia quella di aragonite sono disponibili anche “vive”, ossia vendute allo stato umido e già ben colonizzate da batteri nitrificanti: in questo caso non vanno preventivamente lavate, bensì utilizzate al naturale.
<h2>Rocce vive</h2>
Provenienti in massima parte dall’Indo-Pacifico e in misura minima dai Caraibi, queste pietre possono essere colonizzate da due diversi gruppi di organismi: gli “endobionti” che vivono dentro il substrato, in gallerie e anfratti direttamente scavati o sottratti ad altri organismi che vi abitavano in precedenza; sullo strato esterno delle pietre si installano invece gli organismi “epibionti”. La morte di questi organismi può causare seri problemi di inquinamento se le rocce vengono introdotte in vasca senza precauzioni: in particolare, dovrebbero subire un processo di “spurgatura” in apposite vasche allestite dai negozianti e dagli importatori. Dalla loro prima massiccia introduzione in vasca, nella fase di allestimento, a quella dei primi animali (coralli e pesci) deve trascorrere un congruo periodo di smaltimento, durante il quale i valori devono essere costantemente monitorati.
Le rocce vive svolgono una duplice funzione. Da una parte operano un efficace filtraggio biologico, dall’altra forniscono ai pesci una fondamentale integrazione della loro dieta con gli organismi che le ricoprono.
Prima di essere introdotte in vasca, le pietre vive vanno sciacquate con acqua marina temperata o calda (non fredda!), evitando il lavaggio con acqua di rubinetto.
<b>Quanta sabbia nel marino?</b>
Il quantitativo di sabbia da stendere sul fondo dell'acquario dipende dalle esigenze degli organismi allevati e dal volume occupato dagli oggetti d'arredamento. In media, occorre calcolare circa 1 kg di sabbia ogni 200 cm2 (per esempio, 20 kg di sabbia per una vasca di 100x40 cm di base), con una maggiorazione del 20-30% se si allevano organismi che trascorrono molto tempo insabbiati.]]>
		</article>
	</page>
	
	<page id="29" menu="8" prev="false" next="true">
		<title>Allestimento: acquario d'acqua dolce</title>
		<article>
<![CDATA[La prima cosa da fare è collocare l’acquario sul suo supporto definitivo e pulirlo interamente all’interno (accessori compresi) con una spugna imbevuta di acqua distillata, per rimuovere la polvere e altre eventuali impurità. I materiali filtranti vanno invece accuratamente sciacquati in acqua corrente. È inoltre buona regola testare preventivamente, prima cioè del riempimento, il funzionamento dei vari accessori elettrici.
<h2>Riempimento e avviamento</h2>
Siamo pronti per disporre il materiale di fondo e i diversi oggetti d’arredamento. Inserimento delle piante e riempimento graduale della vasca sono i due passi successivi: il metodo più comodo è posizionare e inserire nel fondo le piante con un basso livello dell’acqua (circa 1/4 dell’altezza della vasca), così non le si stressa maneggiandole troppo a lungo all’asciutto e al contempo si può lavorare senz’altro in modo meno disagevole che non immergendo le braccia in acqua fino alle ascelle!
Il riempimento della vasca va fatto senza fretta e con molta delicatezza, per evitare di scalzare le piante appena inserite nel fondo e di sconvolgere il fondo stesso, sollevando detriti. Per evitare alle piante sbalzi eccessivi dei principali valori fisico-chimici dell’acqua, è bene che quest’ultima sia già tiepida (minimo 18-20 °C) e, nel caso più frequente di “taglio” dell’acqua potabile con quella demineralizzata, già miscelata. Una volta riempita la vasca fino alla tacca di livello normalmente presente sul vetro interno, colleghiamo i vari accessori alla rete elettrica e facciamo finalmente “partire” il nostro acquario. All’inizio lo spettacolo sarà probabilmente un po’ deludente ma niente paura: in poche ore, al massimo qualche giorno, tutto si sistemerà e l’acquario assumerà pian piano l’aspetto che desideravamo. Tutti gli accessori devono “girare” fin dal primo giorno di riempimento dell’acquario, anche in assenza di pesci. Le luci vanno accese regolarmente (8-10 ore al giorno), mentre è consigliabile attendere qualche settimana prima di iniziare a fertilizzare.
<h2>Maturazione</h2>
“Maturare” e “maturazione” sono termini riferiti alla entrata a regime della vasca, ovvero alla sua capacità di accogliere il quantitativo di pesci programmato al momento dell’allestimento.
Per accelerare i tempi e ottimizzare la colonizzazione batterica, l’industria acquaristica ha messo a punto e commercializzato ormai da tempo i cosiddetti probiotici, ovvero miscele di batteri selezionati e “dormienti” in grado di innescare rapidamente il filtro e il fondo dell’acquario (i due siti in cui maggiormente si concentra la flora batterica nitrificante), producendo una combinazione di ceppi resistenti ed efficaci. In questo modo il processo di maturazione dell’acquario diventa relativamente prevedibile e tale da evolvere rapidamente. L’uso dei probiotici permette inoltre di inserire i pesci in acquario in tempi più brevi (in ogni caso non inferiori alle due settimane). L’introduzione dei primi pesci e invertebrati algivori più resistenti dovrebbe avvenire gradualmente, a distanza di qualche giorno tra una specie e l’altra, limitatamente a pochissimi esemplari e solo dopo aver testato una concentrazione di nitriti praticamente non misurabile per almeno 4-5 giorni consecutivi, sospendendo il popolamento in caso di aumento anche lieve di questi ultimi.
In ogni caso, a partire dall’introduzione dei primi pesci si comincerà col somministrare loro il mangime, sempre in piccole dosi consumabili in 10-15 secondi.
<h2>Manutenzione</h2>
La manutenzione ordinaria dell’acquario ruba poco tempo all’appassionato, purché venga effettuata con regolarità rispettando un semplice scadenzario: nella maggioranza dei casi bastano una decina di minuti al giorno per tenere un acquario in condizioni biologiche ed estetiche ottimali. L’operazione più elementare è il rimpiazzo dell’acqua evaporata. L’evaporazione interessa solo l’acqua pura (H20), intesa dunque come solvente, e non i sali che vi sono disciolti (il soluto), che restano e aumentano anche la loro concentrazione: per i rabbocchi va perciò impiegata esclusivamente acqua demineralizzata. Tale operazione dev’essere effettuata il più frequentemente possibile e a piccole dosi, per evitare sbalzi deleteri per tutti gli organismi ospitati, dai pesci alle piante. Chi opta per un acquario aperto deve mettere in preventivo un rabbocco pressoché quotidiano di acqua evaporata, specie d’inverno.
Sul fondo dell’acquario si accumulano lentamente ogni sorta di detriti. L’azione decompositrice degli invertebrati detritivori e dei batteri polverizza in parte queste sostanze, ricavandone anche nutrienti disponibili per le piante. La velocità di accumulo è però quasi sempre superiore a quella di decomposizione, sicché inevitabilmente il fondo ci sembrerà sporco. È perciò opportuno ogni tanto sifonarlo, aspirando la massa dei detriti accumulati-visi. Lo si può fare ad esempio in occasione dei cambi parziali dell’acqua, che è consigliabile effettuare ogni 10-15 giorni al massimo. Sui vetri appare spesso una fastidiosa patina aigaie: per eliminare le alghe patinose sono a disposizione numerosi accessori, genericamente noti come “raschietti”, il cui scopo è essenzialmente quello di pulire i vetri internamente senza bagnarsi le mani ogni volta. Divenuto molto popolare negli ultimi anni, tanto da aver soppiantato ormai i modelli più classici, il raschietto magnetico è costituito da due caiamite rivestite di plastica: una con superficie di feltro da tenere all’esterno dell’acquario, l’altra di spugna di nylon per la pulizia interna del vetro.
<h2>Il problema delle alghe</h2>
Le alghe, in particolare, sono tra gli organismi acquatici più opportunisti e invadenti, presenti in tutti gli acquari d’acqua dolce, anche quando non ci si accorge della loro esistenza. Minime variazioni di uno o più parametri ambientali possono rompere il fragile equilibrio e scatenare una rapida e massiccia proliferazione di alghe infestanti. Non esistono ricette miracolose per risolvere il problema alghe in acquario. L’unica via che ci può garantire risultati positivi è quella che mira al raggiungimento di un equilibrio con i loro competitori mantenendone la presenza sotto controllo, stabilmente e con mezzi naturali.
Ecco alcune semplici regole per prevenire un’insorgenza massiccia di alghe.
• Almeno il 50% della vegetazione dell’acquario deve essere composta da piante a crescita rapida, in grado di competere efficacemente con le alghe nell’elaborazione e nell’assimilazione dei nutrienti disponibili nell’acqua e nel fondo.
• Non utilizzare, nella prima fase di avviamento dell’acquario, alcun tipo di fertilizzante liquido. Altrettanto consigliabile è scegliere una determinata linea di prodotti e impiegare solo quella: indebite mescolanze possono determinare effetti indesiderati.
• Utilizzare acqua passaggio su resine, “tagliata” con acqua di rubinetto o addizionata con gli appositi sali integratori per non avere problemi di instabilità del pH.
• Particolarmente insidioso è il detrito che si forma sulle foglie delle piante, fornendo un ideale substrato all’insediamento delle alghe. Va aspirato regolarmente o se ne può evitare l’accumulo con una leggera corrente mirata. Qualora le alghe riescano comunque a insediarsi sulle foglie, meglio recidere tempestivamente quelle colpite.
• Allevare un buon numero di organismi che di alghe si nutrono.
• Dosare accuratamente il mangime somministrato ai pesci.
• Un adeguato impianto per la somministrazione di CO2, oltre a contribuire a stabilizzare il pH su valori ottimali, contrasterà efficacemente lo sviluppo delle alghe.
<h2>Ospiti non invitati</h2>
Le chiocciole acquatiche sono comuni in tutti gli acquari, dove si propagano, tramite uova o direttamente adulte, attraverso le piante, la sabbia umida, i materiali filtranti o i sacchetti con cui vengono trasportati i pesci. Si tratta di Molluschi della classe dei Gasteropodi. La maggioranza dei generi reperibili nei nostri acquari appartiene alla sottoclasse dei Polmonati ed è perciò sprovvista di branchie, essendo in grado di respirare sia in acqua sia fuori, utilizzando aria atmosferica.
Dal punto di vista ecologico, la quasi totalità dei Gasteropodi d’acqua dolce si può senz’altro annoverare tra gli organismi detri-tivori: animali, cioè, che contribuiscono attivamente al processo di degradazione e trasformazione delle sostanze organiche che si accumulano sul fondo di tutti i bacini nonché degli acquari. Purtroppo, spesso in acquario trovano condizioni ideali per proliferare in misura massiccia, per non dire smodata, causando vere e proprie “invasioni” di cui possono fare le spese anche le piante, specialmente le più delicate. Va detto che quasi tutte le specie hanno un ciclo biologico annuale: una volta riprodottesi (pressoché tutte sono ermafrodite), cioè, muoiono o al massimo sopravvivono per pochi mesi. La proliferazione esagerata di lumachine è quasi sempre causata da una cattiva gestione dell’acquario: troppi pesci, troppo mangime, pulizia approssimativa del fondo sono alla base di buona parte delle invasioni di chiocciole.
È evidente che per controllare le lumachine occorre innanzitutto evitare tali errori, impostando l’acquario su:
• un numero di pesci adeguato alle dimensioni della vasca;
• mangime distribuito più volte al giorno ma in piccole dosi interamente consumate dai pesci;
• una vegetazione acquatica abbondante e in salute ma anche regolarmente potata e sfoltita;
• una periodica pulizia del fondo.
L’uso di sostanze chimiche è da prendere in considerazione solo in casi estremi e, se possibile, andrebbe sempre evitato nell’acquario di comunità. Una delle soluzioni più ecologiche e meno invasive è senz’altro l’uso di una trappola, che permetta la cattura e la rimozione degli organismi indesiderati senza alterare il sistema nel suo complesso.
<b>Un aiuto dall'acqua ossigenata</b>
L'acqua ossigenata può aiutare a risolvere alcuni problemi dovuti all'eccessiva proliferazione batterica o aigaie. Attenzione però: una dose eccessiva può rivelarsi tossica non solo per i batteri e le alghe, ma anche per pesci, invertebrati e piante. Di solito, 10-15 mi ogni 1001 d'acqua sono sufficienti e non comportano rischi. Se sul fondo della vasca è presente abbondante detrito organico (che fa rapidamente ridurre l'acqua ossigenata), si userà la dose massima (15 mi per 1001); se viceversa il fondo è pulito e l'acquario è stato allestito di recente, meglio mantenersi sulla dose minima (10 mi per 1001). Per non danneggiare le mucose dei pesci, è bene non versare l'acqua ossigenata direttamente in vasca: meglio prelevare dall'acquario un paio di litri d'acqua da mescolare con la dose di acqua ossigenata calcolata per la propria vasca, agitando la miscela per alcuni secondi e versandola nuovamente nell'acquario.]]>
		</article>
	</page>
	
	<page id="30" menu="8" prev="true" next="false">
		<title>Allestimento: acquario d'acqua marina</title>
		<article>
<![CDATA[L’acquario marino, soprattutto se di barriera (dedicato quindi essenzialmente ai coralli), presenta una gestione indubbiamente più complessa e impegnativa rispetto all’analoga vasca d’acqua dolce. Tuttavia, grazie alle soluzioni tecnologiche oggi disponibili e alla maggiore conoscenza delle esigenze degli organismi ospitati, anche i meno esperti possono cimentarsi con questa tipologia di acquario.
<h2>Riempimento e avviamento</h2>
Anche se si abita nelle vicinanze del mare, sarebbe meglio ridurre al minimo l’utilizzo di acqua marina naturale che, se non raccolta a notevole distanza dalle coste, presenta ormai purtroppo sempre il rischio di contenere sostanze inquinanti. La raccolta di per sé è inoltre abbastanza impegnativa: l’acqua naturale dev’essere infatti sempre mantenuta ben aerata e refrigerata, in quanto in essa sono quasi sempre presenti numerosi microrganismi e larve planctoniche di molti invertebrati che morirebbero rapidamente in carenza di ossigeno e di adeguata movimentazione, o in caso di sbalzi termici. Per ravviamento dell’acquario e per i successivi cambi parziali si può senz’altro impiegare l’acqua marina sintetica, ottenuta sciogliendo ottimi sali (in vendita nei negozi di acquari in confezioni contraddistinte dal volume d’acqua ottenibile) in acqua demineralizzata.
L’acqua marina sintetica preparata deve essere lasciata “maturare” e aerata efficacemente per almeno 24 ore e deve presentare una densità corrispondente alla quantità di sali (salinità) aggiunti all’acqua distillata o di osmosi.
L’acqua marina sintetica appena preparata è un liquido piuttosto aggressivo, sterile e instabile, in poche parole è assolutamente inadatta per ospitarvi animali e piante. I numerosi elementi contenuti nei sali non si sciolgono tutti insieme: ciò fa sì che per almeno un giorno o due i valori chimici dell’acqua possano oscillare sensibilmente con sbalzi bruschi e notevoli. Se utilizzeremo sabbia o rocce “vive”, l’acqua andrà preparata almeno 48-72 ore prima (meglio una settimana piena), aerandola e filtrandola a luci spente prima di introdurre il materiale di fondo e d’arredamento.
<h2>Maturazione e gestione</h2>
I tempi di maturazione di un acquario marino sono tradizionalmente considerati più lunghi rispetto all’analoga vasca d’acqua dolce. L’uso sempre più frequente e massiccio di “rocce vive”, nonché spesso anche di “sabbia viva” (cioè già colonizzata dai batteri nitrificanti), insieme ai probiotici, hanno però sensibilmente accelerato i tempi. Oggi possiamo stabilire come termine minimo per cominciare a introdurre i primi pesci (o invertebrati esigenti, come i coralli o le tridacne) un periodo di un mese circa, fermo restando che i principali valori fisico-chimici risultino ben stabilizzati. Oltre a temperatura e densità, terremo sotto controllo parametri quali l’ammoniaca, i nitriti e il pH, con misurazioni periodiche effettuate tramite gli appositi test. Quando i valori misurati saranno stabili da lungo tempo (almeno un paio di settimane), si potrà procedere all’introduzione graduale dei primi ospiti, scelti tra le specie più robuste; dopo l’introduzione di questi si attenderà ancora a lungo (minimo un’altra decina di giorni) prima di procedere a nuovi acquisti e durante questo periodo occorrerà monitorare frequentemente la situazione ambientale.
Le operazioni di manutenzione per l’acquario marino sono grosso modo le stesse richieste per una vasca d’acqua dolce, devono però essere più puntuali e scrupolose: errori e dimenticanze sono tollerati molto meno in un sistema marino! Innanzitutto, il rabbocco dell’acqua evaporata: se non siamo in grado di assicurarlo quasi quotidianamente, prendiamo in considerazione la possibilità di dotare l’acquario di un serbatoio per il rabbocco automatico. Fondamentali sono anche i cambi parziali (da effettuare con acqua marina sintetica preparata ed aerata da almeno 3-4 giorni), che contribuiscono a mantenere bassi nitrati e fosfati.
<h2>Alghe infestanti</h2>
Le più temute nell’acquario marino sono note in acquariofilia come alghe patinose o alghe verdi-azzurre (in realtà si tratta di cianobatteri) perché tendono a svilupparsi con una specie di “blob” gelatinoso di colore verde scuro con sfumature blu che ricopre le rocce, i vetri, le alghe, la sabbia di fondo e, nei casi più gravi, anche gli invertebrati sessili. In genere preferiscono acque ricche di calcio e con elevati valori di pH e durezza: questo è uno dei motivi per cui sono più frequenti nelle vasche marine e di barriera, piuttosto che in quelle d’acqua dolce. La comparsa dei cianobatteri è spesso conseguente ad una certa trascuratezza da parte dell’acquariofilo, a un numero di pesci eccessivo, oppure una popolazione di pesci esigua ma costituita da esemplari troppo grandi.
Anche le alghe verdi filamentose costituiscono un problema, visto che oggi la maggior parte degli acquari marini tropicali è dedicata principalmente agli invertebrati e in particolare ai coralli, di cui queste alghe infestanti sono spietate concorrenti. Questo tipo di alghe prospera soprattutto in presenza di elevate quantità di nutrienti, quali nitrati e fosfati.
Ecco come fare per evitare un’invasione di cianobatteri e alghe filamentose:
• arredare la vasca con molte rocce vive di prima qualità;
• mantenere nitrati e fosfati sempre su concentrazioni minime;
• mantenere una densità non inferiore a 1,023 (ottimale 1,024-1,025);
• mantenere il pH sempre sopra 8 e la durezza temporanea mai sotto 8 °dKH;
• dosare con molta cura gli integratori di oligoelementi;
• movimentare l’acqua con pompe power-head di superficie e generatori di onde;
• inserire un impianto germicida a ultravioletti (lampada UV);
• rispettare sempre la programmazione dei cambi parziali;
• utilizzare sempre e solo acqua demineralizzata con osmosi inversa;
• coltivare macroalghe (come le caulerpe), concorrenti delle alghe infestanti e dei cianobatteri;
• rimuovere regolarmente le deiezioni e il grosso del materiale organico in decomposizione;
• pulire e sostituire scrupolosamente spugne e filtranti meccanici;
• allevare un numero molto ridotto di pesci e di taglia adeguata alle dimensioni della vasca;
• dosare con estrema cura il cibo somministrato.
<h2>Ospiti non invitati</h2>
Sono numerosi gli ospiti non invitati che riescono a penetrare nella nostra vasca minacciandone gli abitanti. Si tratta perlopiù di invertebrati, che giungono di soppiatto nei nostri acquari insieme alle pietre vive e insidiano subdolamente i coralli parassitandoli o soffocandoli.
I più famosi rompiscatole veicolati dalle pietre vive sono senza dubbio gli anemoni di vetro del genere Aiptasia (Attiniari Aiptasidi), presente in tutti i mari, incluso il Mediterraneo, con almeno una dozzina di specie. Queste attinie rappresentano un pericolo per tutti gli organismi sessili e teoricamente anche per pesci e gamberetti di piccola taglia, perché non solo “soffocano” letteralmente gli organismi su cui crescono, ma li insidiano anche con i loro tentacoli urticanti. Per contrastarne la comparsa è importante tenere sempre su valori ottimali i principali parametri fisico-chimici dell’acqua. Si nutrono attivamente di aiptasie pesci quali Chelmon rostratus (considerato il miglior aiptasicida per l’acquario), Chaetodon kleini, C. lunula, C. auriga, C. unimaculatus, Platax spp. e Scatophagus ar-gus. Tra gli invertebrati, efficaci si mostrano il gamberetto Lysmata wurdemanni, i gamberetti del genere Rhynchocinetes e i Molluschi Nudibranchi del genere Berghia.
Altri ospiti sgradevoli sono i vermi Policheti, spesso dotati di setole velenose e presenti in tutti gli acquari, anche se difficilmente ci si accorge della loro presenza.
Sia nelle pietre vive sia sulla base rocciosa di coralli molli e sclerattinie, si può avere la sgradita sorpresa di scoprire le cosiddette planarie, vermi Turbeilari lunghi non più di 8-10 mm, di colore assai variabile (dal rosso al violaceo) e spesso mimetico. Bagni temporanei (bastano pochi minuti) in acqua dolce, con pH e durezza uguali a quella salata dell’acquario, provocano il rapido distacco e la morte delle planarie.
Tramite le pietre vive e i coralli giungono granchiolini nascosti tra le cavità che, crescendo, divengono davvero pericolosi, effettuando sconvolgenti scorribande notturne: è possibile sbarazzarsene piazzando trappole.]]>
		</article>
	</page>
	
	<page id="31" menu="9" prev="false" next="true">
		<title>Scegliere e posizionare le piante</title>
		<article>
<![CDATA[Nello scegliere e disporre le piante da coltivare nel proprio acquario è fondamentale conoscerne sia le esigenze biologiche ed ecologiche, sia il modo di crescita, per poterle collocare in posizione ottimale e ottenere una vegetazione armonica e bilanciata, che duri nel tempo. Possiamo classificare le piante d’acquario in base al loro posizionamento in vasca e, quindi, al modo di crescita.
<h2>Piante per il primo piano</h2>
Occorre che restino relativamente basse, oppure che sia possibile regolarne l’altezza con specifici e regolari interventi di potatura. Possiamo suddividerle a loro volta in due gruppi: piante da prato e piante da cespuglio. Al primo gruppo appartengono specie quali Lilaeopsis spp., Sagittaria subulata, Crassula helmsii, Glossostigma elatinoides, Echinodorus tenellus ed Elatine macropoda, tutte coltivabili anche in piccoli acquari. Indubbiamente la sistemazione iniziale di queste piante è piuttosto laboriosa e richiede spesso una pazienza certosina: si tratta infatti di inserire i singoli stoloncini uno ad uno nella sabbia (che per favorire il radicamento dovrebbe essere a granulometria fine), servendosi di una pinzetta o di un trapiantatoio particolarmente sottile e rispettando comunque la distanza minima di 1-2 cm l’uno dall’altro. Se inizialmente il risultato può apparire scoraggiante, nei giorni successivi il nostro prato comincerà a prendere forma. Altre piante tendono invece a formare siepi o cespugli. Per i piccoli acquari sono consigliabili specie quali Cryptocoryne lingua, C. minima, C. willisii e Anubias barteri varietà nana; per vasche superiori ai 50-601: Acorus gramineus varietà pusillus, Eleocharis parvula, Lobelia cardinalis, Sagittaria platyphyIla, Samolus valerandi, Cryptocoryne beckettii, C. wendtii, Echinodorus bolivianus, Micranthemum umbrosum, Rorippa aquatica e Hemianthus micranthemoides.
<h2>Piante protagoniste</h2>
Destinate alla zona centrale, sono certamente le più vistose, vero e proprio punto di richiamo nell’arredamento della vasca. A seconda del modo di crescita, si possono coltivare in gruppo o solitarie. Piante solitarie e protagoniste per eccellenza sono i grossi Aponogeton, le ninfee come Nymphaea lotus, gli Echinodorus più imponenti, le grandi Anubias, Cryptocoryne crispatula, Crinum natans e altre ancora. Il gruppo delle piante protagoniste è molto più eterogeneo di quello del primo piano riguardo alle modalità di coltivazione, sulle quali dunque racquariofilo dovrà attentamente documentarsi prima dell’acquisto. Tra le piante di gruppo per la zona centrale (molte delle quali adatte anche come piante per lo sfondo), meritano di essere citate Elygrophila difformis, H. corymbosa, Heteranthera zoste-rifolia, Ceratopteris thalictroides e Rotala macrandra, adatte solo per vasche di una certa capacità. Echinodorus, pianta protagonista.
Sono tutte piante a rapida crescita che richiedono frequenti potature per frenarne l’eccessiva esuberanza.
<h2>Piante per lo sfondo</h2>
Sono quelle che più si sviluppano in altezza, coltivabili in filari o in folti cespugli lungo le pareti laterali e quella posteriore della vasca. La maggioranza di queste piante è adatta solo per vasche di altezza effettiva (superficie della sabbia-pelo dell’acqua) non inferiore ai 40 cm. Tipiche piante di sfondo sono quelle a lunghe foglie nastriformi quali Crinum thaianum e le diverse specie e varietà di Vallisneria. La maggioranza delle altre comprende specie utilizzabili anche come “protagoniste di gruppo”: tra queste, le specie con foglie aghiformi disposte in verticilli, come le varie Cabomba, Limnophila, Myriophyllum e Ceratophyllum, nonché le specie con stelo lungo ed eretto su cui si innestano foglie opposte due a due, come le varie Bacopa e Ludwigia.
<h2>Piante galleggianti</h2>
Vanno necessariamente disposte in superficie, dove occorre tenerle sotto controllo per evitare che ricoprano l’intero specchio d’acqua “oscurando” le specie sottostanti: coltivabili anche in acquari provvisti di coperchio (purché tra lampade e pelo d’acqua ci sia una distanza superiore ai 5 cm) sono solo poche specie, come
le varie Salvinia, Limno-bium e le lenticchie d’acqua (Lemna e Spirodela); la maggioranza è adatta solo per acquari “aperti” o per i paludari, sviluppandosi troppo al di sopra del livello dell’acqua (Eichhornia crassipes, Pistia stratiotes, Ceratop-teris spp. ecc.) e finendo, inevitabilmente, per bruciarsi al calore delle lampade troppo vicine alla superficie.
<h2>Piante su rocce e legni</h2>
Queste piante non si radicano sul fondo e crescono su vari tipi di substrati. Andrebbero preferibilmente coltivate (fissandole all’inizio con del filo da pesca) su radici di savana o di torbiera, oppure su rocce porose come quelle laviche. Tuttavia, spesso si adattano bene anche a crescere radicate sul fondo, meglio però se non troppo ricco e fine (ideale è la sabbia quarzifera o basaltica mista a granuli di semplice argilla). Appartengono a questo gruppo alcune felci (Bolbitis, Microsorum), i muschi e le epatiche d’acqua (Vesicularia, Taxiphyllum, Riccia) e le varie specie di Anubias.]]>
		</article>
	</page>
	
	<page id="32" menu="9" prev="true" next="false">
		<title>Piante: la fertilizzazione</title>
		<article>
<![CDATA[La crescita di una pianta acquatica richiede in particolare un bilanciamento, più o meno accurato secondo la specie, di più fattori: la luce, la qualità dell’acqua, la natura e la qualità del substrato, i nutrienti e gli oligoelementi, l’anidride carbonica. Come tutti gli organismi viventi, le piante acquatiche per crescere hanno bisogno di molte sostanze, che ottengono attraverso substrato e acqua.
<u><b>Macronutrienti.</b></u> Carbonio, azoto, potassio, calcio, fosforo, magnesio e zolfo sono necessari alle piante in notevole quantità e di solito, in un acquario ben equilibrato, presenti in concentrazioni sufficienti a soddisfarne il fabbisogno.
<u><b>Micronutrienti o oligoelementi.</b></u> Ferro, manganese, zinco, rame e boro sono necessari in quantità estremamente ridotte ma in acquario possono risultare insufficienti e, una volta consumati dalle piante, vanno fomiti dall’esterno, sotto forma di supplementi o mediante i cambi parziali dell’acqua.
Le piante possono immagazzinare riserve di alcuni nutrienti (azoto, fosforo, potassio, zolfo, ferro ecc.): ciò spiega in parte perché esse, anche quando si trovano in condizioni non ottimali, mostrino all’inizio grande vitalità, per poi cominciare a deperire, dopo alcune settimane, una volta esaurite le scorte interne. Se le condizioni ambientali sono apparentemente ottimali (in termini di illuminazione, substrato, qualità dell’acqua e apporto di anidride carbonica) ma le piante non hanno uno sviluppo rigoglioso e crescono in modo stentato o non crescono affatto, spesso la causa è da ricercarsi nella carenza di uno o più oligoelementi.
<h2>Il decalogo per scegliere e collocare le piante in acquario</h2>
1. Documentarsi accuratamente sulle esigenze biologiche e sulle caratteristiche di crescita delle diverse specie prima dell'acquisto.
2. Dare sempre la preferenza ad esemplari senza fiori, non ricoperti da "peluria" e con foglie giovani.
3. Per il trasporto dal negozio all'abitazione usare possibilmente scatole di polistirolo o sacchetti di politene gonfiati con aria.
4. Prima di inserire la piante nella vasca è necessario eliminare le foglie vecchie, coperte di alghe o ingiallite, e cimare le radici con forbicine affilate (non con le dita!).
5. Se si inseriscono le piante durante l'allestimento dell'acquario, effettuare l'operazione con la vasca riempita già per 1/3 di acqua tiepida (sui 20 °C).
6. Realizzare preventivamente uno schizzo di come si disporranno le diverse specie nella vasca.
7. Nell'inserire le pianticelle, rispettare una distanza tra i singoli esemplari.
8. Le piante in coltura idroponica vanno inserite preferibilmente senza il vasetto.
9. Le piante acquistate in mazzetto vanno sempre liberate dall'anello di piombo che le riunisce alla base e inserite individualmente.
10. Negli acquari appena allestiti attendere un paio di settimane almeno prima di cominciare a fertilizzare.
<h2>Fondi fertili</h2>
Sfruttare il substrato di fondo per effettuare fertilizzazioni mirate è la tendenza generale negli acquari prevalentemente dedicati alle piante. In generale si può dire che tutte le piante ben radicate al substrato preferiscono un fondo debolmente acido, con pH compreso fra 6 e 7, in quanto a valori superiori (alcalini) si può assistere ad estesi fenomeni decompositivi delle radici stesse.
Il fondo, se correttamente allestito, trasforma le sostanze nutritive in una forma assimilabile dalle piante. Uno dei “sottofondi fertili” più conosciuti e diffusi è quella graniglia leggera, simile ad argilla espansa e molto porosa, di colore grigio, commercializzata da varie aziende sotto diversi nomi, perlopiù accomunati dal suffisso “-lit”. Diversamente dall’argilla espansa, non galleggia ed è quindi adatta anche ad essere impiegata come unico fondo, non ricoperto cioè da sabbia o altro materiale più pesante. La sua relativa grossolanità, tuttavia, rende spesso problematico l’insediamento di piante striscianti, in presenza delle quali è quindi opportuno, durante l’allestimento, prevedere una copertura del substrato con sabbia o ghiaietto quarziferi. Malgrado sia noto comunemente come “sottofondo fertile”, questo materiale è in genere, paradossalmente, piuttosto povero di sostanze nutritive, pur risultando eccellente per lo sviluppo radicale: il suo utilizzo, dunque, non esime l’acquariofilo dalla somministrazione di fertilizzanti liquidi o solidi. La Flourite™ è un materiale utilizzato da molti appassionati in combinazione con il substrato appena descritto, proprio per compensarne la carenza di nutrienti (le due componenti vanno mescolate accuratamente in parti uguali, al 50%, per farle diventare un tutt’uno). Piuttosto polverosa, è bene tuttavia evitare di sciacquarla prima dell’uso, affinché le sue polveri (comunque in breve tempo destinate a posarsi sul fondo), utilissime alle piante, non vadano eccessivamente disperse. Proprio la massiccia presenza di polvere rende però indispensabile la col-locazione in situ della flourite a vasca vuota, ovvero a secco e con il vetro di fondo ben asciutto. Per lo stesso motivo, è consigliabile inoltre attendere circa 12-18 ore prima di azionare il filtro, una volta riempita d’acqua la vasca.
Sempre più utilizzati sono i terricci fertili provenienti direttamente dagli ambienti tropicali e noti generalmente come “terre allofane”. Di non facile gestione, soprattutto nella fase di partenza della vasca, svolgono un potente “effetto-calamita” nei confronti degli ioni calcio e magnesio, riuscendo a far drasticamente crollare il valore della durezza carbonatica (KH) fino addirittura a valori non più misurabili, con conseguenti, drammatici effetti sulla stabilità del pH. Come sottofondo si può impiegare anche la torba in granuli (normalmente venduta come materiale filtrante): la quantità consigliabile non supera i 50 g ogni 1001 di acqua della vasca e il suo utilizzo contribuirà a mantenere debolmente acido (6-7) il pH del substrato.
<h2>Sintomi causati da carenze di macro- e micronutrienti</h2>
ELEMENTO	SINTOMI DA CARENZA
<i>Potassio:</i> Aree gialle sulle foglie vecchie, sbiancamento dei margini foliari.
<i>Azoto:</i> Ingiallimento progressivo della pianta, a partire dalle foglie più vecchie.
<i>Calcio:</i> Giovani foglie piccole e deformi, margini foliari gialli.
<i>Zolfo:</i> Come per l'azoto ma a partire dalle foglie nuove.
<i>Fosforo:</i> Come per l'azoto ma con arresto della crescita e caduta di foglie.
<i>Magnesio:</i> Come per il potassio ma anche le nuove foglie nascono pallide e giallastre.
<i>Ferro:</i> Nuove foglie pallide e giallastre per deficienza di clorofilla (clorosi), le venature restano verdi mentre la lamina foliare appare fragile e trasparente. Sintomi evidenti soprattutto nelle specie a crescita rapida.
<i>Manganese:</i> Come per il ferro ma a partire dalle foglie più vecchie. Un eccesso di ferro può causare sintomi analoghi, impedendo l'assimilazione del manganese.
<i>Zinco:</i> Ingiallimento delle vecchie foglie, a partire dai margini e dagli apici. 
<i>Rame:</i> Sbiancamento e deterioramento dei margini e degli apici foliari, a partire dalle foglie vecchie.
<i>Boro:</i> Come per il calcio ma con deterioramento dei germogli e morte dei getti laterali. 
<h2>L'impianto di CO2</h2>
Fra i macroelementi nutritivi delle piante da acquario, il carbonio è sicuramente quello più importante. Le piante acquatiche lo estraggono dall’anidride carbonica (CO2) e dagli altri suoi composti organici presenti nell’acqua. Se la CO2 è insufficiente, molte specie arrestano la crescita perché non riescono a espletare in modo soddisfacente il processo di fotosintesi. La CO2 è presente in acquario sia emessa dalle stesse piante nelle ore notturne, sia proveniente dall’atmosfera; in ogni caso, la sua concentrazione è insufficiente ai fabbisogni metabolici delle piante che vi coltiviamo. Un’addizione mirata di CO2 può ripristinare il corretto equilibrio tra questo gas e le altre sostanze disciolte nell’acqua, riducendo o eliminando del tutto i problemi di crescita delle piante.
Esistono diversi sistemi per somministrare l’anidride carbonica. 
<u><b>Sistema a pressione</b></u> (bombola ricaricabile o “usa e getta”). È il sistema classico, adeguato per qualsiasi acquario. Assicura lunga autonomia e semplicità d’uso. 
<u><b>Sistema a fermentazione.</b></u> Prevede un piccolo recipiente a bottiglia o barattolo con tappo amovibile, attraverso cui viene introdotto un tubo che raggiunge l’acquario. La bottiglia viene riempita per due terzi con un composto di acqua distillata, lievito secco e zucchero. La produzione di CO2 avviene in qualche settimana.
<u><b>Sistema a gelatina.</b></u> Si può considerare come un’evoluzione di quello a fermentazione. Il principio su cui si basa prevede che il lievito passi nell’acqua gradualmente, favorendo così una produzione continua di CO2.
<u><b>Sistemi chimici</b></u> (pastiglie che sprigionano CO2). La compressa effervescente si scioglie direttamente sul fondo o in un contenitore a campana e l’anidride carbonica sarà consumata lentamente dalle piante.
<u><b>Sistemi elettrolitici</b></u> (mediante passaggio di corrente). Sono costituiti da una barretta di carbonio al centro di due lamine metalliche, con un cavetto che raggiunge l’unità di controllo. Il carbonio viene “strappato” dalla barretta e si lega con l’ossigeno; la CO2 viene prodotta quindi da carbonio puro e acqua.]]>
		</article>
	</page>
	
	<page id="33" menu="11" prev="false" next="true">
		<title>Pesci d'acqua dolce: guida all'acquisto</title>
		<article>
<![CDATA[Se proprio si è irresistibilmente attratti da un pesce visto nella vasca di un negozio e di cui non si sa praticamente nulla, meglio pazientare e cercare di saperne di più prima di procedere eventualmente all’acquisto: che taglia può raggiungere, le esigenze riguardo a temperatura e valori chimici dell’acqua, le preferenze in fatto di cibo e, non ultimo, la compatibilità con le altre specie che già alleviamo o che abbiamo intenzione di allevare. È importante soprattutto conoscere il comportamento sociale dei pesci che ci interessano, in quanto da esso dipende il numero di individui da allevare: mai acquistare singoli individui di specie che amano vivere in branco, mentre è opportuno acquistare più esemplari giovani di pesci (come la maggioranza dei Ciclidi) che da adulti costituiscono coppie stabili e più o meno territoriali, la cui formazione avviene spontaneamente all’interno di un branco. Indipendentemente dalla specie prescelta, meglio dare sempre la preferenza ad individui giovani, anche se meno vistosi o colorati degli adulti: oltre ad essere naturalmente più longevi, si adatteranno più facilmente a vivere nel nostro acquario mostrandosi inoltre più facili da abituare ai diversi mangimi. 
Cerchiamo se possibile di acquistare i nostri pesci da un negoziante di fiducia, sempre lo stesso, il quale si rifornisca a sua volta da gros-sisti/importatori scrupolosi che pratichino un’effettiva e rigorosa quarantena dei pesci prima di venderli ai negozi. Se si acquistano più esemplari, ogni sacchetto dovrebbe contenere pesci e acqua di una sola vasca, per evitare gli inevitabili sbalzi fisico-chimici nel passaggio da un’acqua all’altra. Pesci molto piccoli vanno trasportati in sacchetti con le estremità della base arrotondate: se si dispone solo di sacchetti con base squadrata, è consigliabile appiattire gli angoli con del nastro adesivo per evitare che i pesci vadano inevitabilmente ad infilarvisi, finendo schiacciati durante il trasporto. L’acqua dovrebbe occupare circa un terzo dell’altezza del sacchetto gonfio, i restanti due terzi vanno riservati all’aria o all’ossigeno. Un elastico robusto va avvolto ben stretto intorno all’estremità superiore, lasciando liberi un paio di centimetri dell’arricciatura del sacchetto che va ripiegata e serrata con un altro elastico, per assicurare la più efficace chiusura possibile che mantenga il sacchetto ben gonfio per molte ore.
<h2>Consigli per una corretta acclimatazione dei pesci</h2>
1. <u><b>Evitare gli shock.</b></u> Se i sacchetti sono stati saggiamente oscurati o inseriti in un contenitore chiuso, evitare assolutamente un brusco passaggio alla luce intensa o diretta.
2. <u><b>Spegnere le luci dell'acquario.</b></u> Lasciare accese solo le eventuali "luci notturne" blu.
3. <u><b>Equiparare la temperatura.</b></u> Lasciare il sacchetto chiuso a galleggiare per 5-10 minuti.
4. <u><b>"Goccia a goccia".</b></u> Aperto il sacchetto sempre in posizione verticale, cambiarne l'acqua con estrema lentezza servendosi di una scodellina. Ogni scodellina gettata via va rimpiazzata con analoga quantità d'acqua prelevata dalla vasca; il tutto dovrebbe durare non meno di 10 minuti. Il rilascio. Al termine si possono finalmente rilasciare i pesci nell'acquario. L'ideale è inclinare il sacchetto consentendo al pesce di uscire spontaneamente.]]>
		</article>
	</page>
	
	<page id="34" menu="11" prev="true" next="false">
		<title>Pesci d'acqua dolce: l'alimentazione</title>
		<article>
<![CDATA[La regola d’oro da seguire è sempre quella di offrire ai nostri beniamini una dieta il più variata possibile.
<u><b>Mangimi secchi.</b></u> Un alimento essiccato e disidratato si conserva assai più a lungo dell’originale, purché tenuto perfettamente asciutto. Oggi i questi mangimi sono la componente più importante della dieta dei pesci tropicali d’acqua dolce. Galleggiano affondando più (fiocchi e scaglie) o meno (granulati) lentamente, a seconda della composizione e dello spessore del fiocco e della turbolenza dell’acqua. Sono facili da reperire in un’ampia gamma di formulazioni per ogni esigenza e di formati, pratici da somministrare e conservare anche a lungo. Rispetto ai fioccati, i granulati sono più compatti e concentrati nonché meno igrofìli e, quindi, più adatti al caricamento dei distributori automatici di mangime. Il mangime granulato dev’essere a “misura di bocca” dei nostri pesci, non per nulla ne esistono di numerosi calibri. Solitamente vengono somministrati di sera, allo spegnimento delle luci.
<u><b>Liofilizzati.</b></u> La maggior parte dei liofilizzati si basa sulla lavorazione di singoli organismi (chironomi, artemia, tubifex, mysis, gamberetti krill, ecc.) ma recentemente sono apparsi sul mercato anche liofilizzati di miscele complesse. Galleggiano a lungo in superficie, prima di affondare lentamente man mano che si impregnano d’acqua (sono dunque ideali per i pesci che vivono e si nutrono presso la superficie). Una volta reidratati, sono estremamente simili a quelli freschi, di cui conservano potere nutritivo e sapore.
<u><b>Surgelati.</b></u> I mangimi surgelati più diffusi sono quelli monospecifici, costituiti cioè da una sola specie animale: artemie adulte e larve rosse di chironomi in primo luogo, ma anche mysis, copepodi e krill, dafnie, larve bianche e nere di zanzara, latterini e polpa di mollusco. Un crescente successo stanno avendo anche i mangimi composti, formati cioè da più tipi di alimenti per soddisfare i bisogni nutrizionali di pesci esigenti. Se mal conservati, possono indurre malattie a carico del fegato e dei reni dei pesci.
<h2>Mangimi: istruzioni per l'uso</h2>
Una saggia regola fissa in 2-3 minuti il tempo massimo entro il quale la quantità di mangime somministrato deve essere interamente consumato. Meglio ancora è suddividere il pasto durante Finterà giornata, con 3-4 somministrazioni di quantità ridotta: in questo caso, ogni residuo di cibo dovrebbe sparire entro un minuto. Di tale pratica beneficeranno non solo i pesci, ma in generale la condizione delFacquario. Niente cibo avanzato sul fondo significa, infatti, prevenire la proliferazione delle alghe infestanti e la nascita di focolai batterici potenzialmente patogeni. Il barattolo di mangime secco va chiuso ermeticamente dopo ogni somministrazione e conservato in un ambiente asciutto e relativamente fresco. È buona regola scongelare il cibo surgelato (e solo nella dose che si intende somministrare) con lentezza prima di offrirlo ai pesci.
<b>Mangiatoia: sì o no?</b>
Nell'acquario d'acqua dolce l'istallazione di un distributore automatico di mangime (chiamato più semplicemente "mangiatoia") si raccomanda in caso di assenza prolungata, oltre i 12-14 giorni. Entro una-due settimane di assenza non c'è alcun problema nel sospendere la somministrazione di cibo ai pesci, che possono sopportare benissimo qualche giorno di digiuno. Un acquario ben avviato e “maturo", ricco di piante, popolato da un numero non eccessivo di pesci a dieta essenzialmente onnivora, può tranquillamente fare a meno della mangiatoia. In caso di assenza superiore alle due settimane, è invece senz'altro consigliabile installare una mangiatoia automatica: meglio farlo però qualche giorno prima della partenza, in modo da verificare accuratamente il dosaggio del mangime distribuito.
<h2>Quanti pesci?</h2>
Non esiste una “formula magica” per calcolare il numero esatto dei pesci per una certa vasca, perché tali e tante sono le varianti in gioco da renderla pressoché inutilizzabile! Un frequente equivoco riguarda la taglia del pesce: spesso si considera la lunghezza dei pesci al momento dell’acquisto, mentre ci si dovrebbe sempre riferire a quella massima raggiunta nel tempo da ogni specie. È evidente, poi, che un pesce di branco avrà bisogno, proporzionalmente, di uno spazio minore rispetto a un pesce fortemente territoriale, come molti Gelidi. Ancora: può un pesce in perenne movimento avere le stesse esigenze di spazio di un flemmatico gurami nano? Inoltre, è bene evitare di associare tra loro specie troppo simili per comportamento e zona occupata nella vasca. È consigliabile infine, per vasche inferiori al metro di lunghezza e ai 1501 di capacità, limitare la scelta dei pesci di fondo a una sola specie, o al massimo due se si abbina una specie detritivora con una algivora.]]>
		</article>
	</page>
	
	<page id="35" menu="12" prev="false" next="true">
		<title>Pesci d'acqua marina: guida all'acquisto</title>
		<article>
<![CDATA[Al contrario dei pesci tropicali d’acqua dolce, quelli marini vengono ancora in grande maggioranza catturati nei loro mari di origine. I pesci marini riprodotti in cattività sarebbero sempre da preferire rispetto a quelli di cattura, anche se quasi sempre più costosi: sono infatti più robusti e adattabili alla vita in acquario, già abituati ai mangimi e, considerazione ancor più importante, acquistandoli non si impoverisce il patrimonio naturale della specie.
L’acquisto di un pesce marino richiede un maggiore impegno di quello per un suo equivalente d’acqua dolce. Non dobbiamo dimenticare che i pesci corallini si sono evoluti in un ambiente molto più stabile e uniforme di quelli, assai diversificati e variabili, delle acque dolci: non sono dunque abituati a sopportare brusche o cospicue variazioni dei vari parametri ambientali, semplicemente perché nel loro habitat ciò non accade quasi mai. Innanzitutto, acquariofilo dovrà documentarsi accuratamente sulle caratteristiche morfologiche e biologiche (taglia raggiunta, comportamento, alimentazione), nonché sulle esigenze acquaristiche (come l’arredamento e le dimensioni della vasca) delle specie che gli interessano. Una volta scelta la specie, diventa fonda-mentale valutare lo stato di salute e di acclimatazione dell’esemplare da acquistare. Comportamenti come stazionare presso la superficie, magari boccheggiando convulsamente, sono indice di forte stress dovuto a varie cause. Pinne sfrangiate o smozzicate possono ricrescere rapidamente, così come qualche scaglia saltata che però costituisce una porta aperta all’insediamento di eventuali parassiti. L’accettazione del cibo da parte del pesce è un requisito essenziale per l’acquisto: pensiamoci bene prima di acquistare esemplari che accettano solo prede vive!
Per il trasporto e l’acclimatazione valgono le stesse raccomandazioni citate per i pesci d’acqua dolce, applicate con maggior rigore: “un pesce, un sacchetto” e acclimatazione “goccia a goccia” devono essere la regola con i pesci marini.
I pesci corallini viaggiano in box di polistirolo ben isolati termicamente, dentro i quali vengono inseriti individualmente in sacchetti riempiti di acqua e ossigeno.]]>
		</article>
	</page>
	
	<page id="36" menu="12" prev="true" next="false">
		<title>Pesci d'acqua marina: l'alimentazione</title>
		<article>
<![CDATA[Un altro importante elemento di distinzione tra l’allevamento in acquario dei pesci d’acqua dolce e di quelli marini riguarda il tipo di alimentazione da somministrare. Provenienti in maggioranza da allevamenti, i pesci d’acqua dolce sono abituati fin da piccoli ai mangimi secchi o comunque lavorati, assai diversi dal loro cibo naturale pur sostituendolo pienamente dal punto di vista nutrizionale. Viceversa, i pesci marini sono quasi tutti di cattura e per molti di loro i mangimi artificiali restano estranei anche dopo una lunga permanenza in cattività. La maggioranza dei pesci corallini appartiene ai predatori, nutrendosi quasi esclusivamente di altri animali: nelle scogliere coralline, infatti, la presenza di vegetali oltre alle zooxantelle (le alghe unicellulari che vivono in simbiosi con i coralli) è in genere assai limitata e tale da non poter sostenere popolazioni ittiche numerose. Poche famiglie (come gli Acanturidi e i Siganidi) sono prevalentemente vegetariane e, per questo, spesso reperibili sulle scogliere rocciose ed i reef morti ricoperti di alghe. Per i pesci marini onnivori (Pomacentridi, Acanturidi, Gobidi, ecc.), i mangimi secchi costituiscono un ottimo alimento ma sempre da integrare con altri cibi. Quelli liofilizzati sono un’ottima alternativa al cibo vivo e surgelato. L’impiego di quest’ultimo è particolarmente diffuso in acquariofilia marina, dove la maggioranza dei pesci viene prelevata in natura e, specie all’inizio, accetta con difficoltà i mangimi lavorati, mostrando invece di preferire i surgelati in quanto più simili alle loro prede abituali: artemie adulte, copepodi, gamberetti mysis e krill, polpa di cozza e granchietti sono i cibi surgelati monospecifici più graditi, mentre in commercio si trovano apposite formulazioni miste per pesci esigenti.
Il cibo vivo è ancor oggi utile per certi pesci predatori attratti essenzialmente dal movimento della preda: in particolare Singnatidi e Centriscidi, ma anche pesci che in fase di acclimatazione necessitano di un “cibo starter” per rompere il ghiaccio e poi passare ad altri mangimi, come Scorpenidi, murene e molti Chetodontidi. Un cibo vivo facilmente allevatile in casa è costituito dai naupli di artemia (ottenibili dalla schiusa delle uova acquistabili nei negozi di acquari), ottimi per pesci a bocca minuscola come pesci ago e ippocampi. Le anemie adulte, che si possono ottenere allevando i naupli con appositi mangimi, sono adatte un po’ a tutti pesci; per i predatori più grossi sono invece adatti soprattutto gamberetti adulti e pesciolini. Una vera ghiottoneria per tutti i pesci è rappresentata dai molluschi bivalvi aperti di fresco, come vongole e soprattutto cozze. Alghe e verdure cotte sono indispensabili per l’allevamento di pesci essenzialmente fitofagi, come gli Acanturidi, e molto utili per i pesci onnivori, come i Pomacantidi.]]>
		</article>
	</page>
	
	<page id="37" menu="10" prev="false" next="true">
		<title>Gli invertebrati d'acqua dolce</title>
		<article>
<![CDATA[Chiocciole, gamberi, gamberetti e granchi sono tra i più comuni invertebrati d’acqua dolce reperibili nei negozi.
<u><b>Chiocciole.</b></u> Tra le più interessanti vi sono quelle appartenenti alla famiglia dei Tiaridi, alcune delle quali molto utili perché drenano continuamente il fondo. Della famiglia dei Neritidi fa parte N. zebra, una chiocciola ornamentale, innocua per le piante. Molto colorate e voluminose, le conchiglie delle Ampullaridi, abili spazzine che mangiano volentieri le alghe.
<u><b>Gamberetti.</b></u> I gamberetti d’acqua dolce sono oggi considerati una presenza irrinunciabile in ogni acquario di piante che si rispetti, che ha come punto nevralgico la costante lotta alle alghe infestanti, alla quale questi piccoli crostacei, se ben scelti, hanno dimostrato di poter dare un utilissimo apporto.
<u><b>Gamberi.</b></u> Delle oltre 500 specie e sottospecie di gamberi d’acqua dolce, solo un numero relativamente ridotto si trova in vendita nei negozi di acquariofilia. Non sono però ospiti raccomandabili per i classici e così diffusi acquari misti o di comunità con piccoli pesci, né tantomeno per lussureggianti vasche in stile olandese o giapponese perché spesso mangiano le piante: nondimeno, possono costituire un’interessante alternativa ai pesci.
<u><b>Granchi.</b></u> I granchi tropicali d’acqua dolce e salmastra si trovano abbastanza spesso nei negozi di acquariofilia. La loro sistemazione in acquario, però, è inadatta per questi crostacei dalle abitudini anfibie, spesso nettamente più terricoli che acquatici.]]>
		</article>
	</page>
	
	<page id="38" menu="10" prev="true" next="false">
		<title>Gli invertebrati d'acqua marina</title>
		<article>
<![CDATA[In acquariofilia marina invertebrati sono tutti quegli organismi che è possibile allevare insieme o in alternativa ai pesci: dalle spugne ai gamberetti, dai coralli alle attinie e ai ricci. L’acquario per gli invertebrati, oggi noto come acquario di barriera, è pienamente ispirato alla magia dei reef corallini ove gli invertebrati sono decisamente dominanti rispetto ai pesci.
<u><b>Le Spugne.</b></u> Sono i più semplici organismi animali pluricellulari: hanno diversi tipi di cellule specializzate ma sono prive di tessuti e organi. Mancano, fra l’altro, di bocca, stomaco e apparato escretore, della muscolatura e di un sistema nervoso. Si tratta di tipici organismi filtratori: l’alimentazione principale dovrebbe consistere in batteri, fitoplancton e sostanze organiche in soluzione. Di molto aiuto per allevarle è il refugium, dove molte spugne vivono egregiamente. Le spugne non vanno mai estratte dall’acqua: aria e luce possono danneggiarne le cellule esterne; inoltre il complesso sistema di pori e canali interni si riempie d’aria che resta come bolle e dopo la reimmersione ostruisce il passaggio dell’acqua.
<u><b>Le Sclerattinie.</b></u> Principali costruttori della barriera corallina sono le sclerattinie, o coralli duri, a piccoli polipi (o SPS, acronimo di “Small Polyps Scleractinians”) e a grandi polipi (o LPS da “Large Polyps Scleractinians”). Le prime sono ermatipiche obbligate, ovvero si nutrono esclusivamente a spese delle alghe zooxantelle con cui vivono in simbiosi e che sono anche fondamentali per l’edificazione dell’e-soscheletro calcareo.
Le seconde non sono ermatipiche obbligate: in misura diversa a seconda dei gruppi e anche dell’ambiente colonizzato, infatti, si nutrono anche, talvolta soprattutto, di prede catturate attivamente con i tentacoli dei loro polipi.
<b>Coralli protetti</b>
Tutte le sclerattinie (coralli duri) sono incluse nella Convenzione di Washington o CITES (Convention on International Trade in Endengered Species of wild fauna and flora), un accordo internazionale fra Stati che ha come obiettivo la regolamentazione del commercio di animali e piante minacciati di estinzione. Approvata a Washington nel 1973, da noi è in vigore dal 1980. Si articola su 3 elenchi (appendici) principali: i coralli, in particolare, rientrano nell'appendice II, che annovera le specie il cui commercio non è rigorosamente vietato (appendice I), bensì sottoposto a controllo tramite emissione di appositi certificati per l'import-export e la vendita.
<u><b>I Coralli molli.</b></u> Gli Alcionidi sono detti coralli molli perché gli elementi calcarei dello scheletro sono radi e sparsi nel tessuto molle della colonia, se non addirittura assenti. Ciò fa sì che questi celenterati riescano a modificare notevolmente forma e dimensioni, a seconda del volume d’acqua assorbito. Più adattabili e opportunisti delle sclerattinie ermatipiche, sostituiscono spesso queste ultime.
<u><b>I Corallimorfari.</b></u> Noti come “funghi su roccia”, i Corallimorfari sono tra gli invertebrati più robusti e adattabili, consigliabili per inaugurare vasche da poco allestite dopo l’immissione di rocce vive. È bene però collocarli a distanza di sicurezza dagli altri invertebrati sessili: sono infatti in grado di estroflettere lunghi filamenti urticanti.
<u><b>Gli Zoantidei.</b></u> I polipi, che non edificano scheletri cornei o calcarei, sono collegati tra loro tramite stoloni, oppure la colonia si sviluppa su una base comune che spesso ingloba sabbia e detriti, divenendo molto compatta. Somigliano a piccole attinie; quando si chiudono, la colonia assume l’aspetto di un grappolo di vescichette rigonfie. Diverse specie sono in grado di elaborare potenti tossine che le rendono estremamente velenose per la maggioranza dei potenziali predatori.
<u><b>Gli Anemoni.</b></u> Gli anemoni tropicali o attinie sono tra gli invertebrati più richiesti, soprattutto per farli convivere con i pesci pagliaccio. La relazione di simbiosi mutualistica (cioè vantaggiosa per entrambi, pesce e invertebrato) che lega pesci pagliaccio e anemoni interessa una decina di specie di questi ultimi (chiamate “anemoni ospite”) e una trentina di specie di pesci dei generi Amphiprion e Premnas. I Cerianti. Sono tipici polipi solitari scavatori, che edificano un tubo membranoso che irrobustiscono con sabbia e detriti cementati tra loro e nel quale si rifugiano con rapidi movimenti contrattili in caso di pericolo o quando sono a riposo. In acquario vivono bene e a lungo, anche diverse decine di anni. Non possono però convivere con coralli e altri invertebrati sessili (se non in vasche molto grandi), che danneggerebbero con i loro lunghi tentacoli urticanti.
<u><b>I Policheti.</b></u> Il termine “vermi” viene applicato a numerosi animali uniti da una somiglianza solo superficiale. Alcuni Anellidi (invertebrati cui appartengono anche lombrichi e sanguisughe) della classe dei Policheti sono molto attraenti: essi costruiscono un tubo di varia natura I tentacoli dei cerianti sono particolarmente urticanti. (detritico o calcareo), all’interno del quale si rifugia il verme lasciando sporgere solo la splendida e vaporosa corolla di tentacoli dall’aspetto piumoso, con la quale l’animale filtra il microscopico plancton di cui si nutre.
<u><b>I Gamberetti.</b></u> Il gamberetto barbiere (Stenopus hispidus) è diffuso in tutti i mari tropicali, dove vive in coppie che stazionano negli anfratti protetti del reef corallino, costituendo delle vere e proprie “stazioni di pulizia” in cui i pesci di passaggio fanno sosta. Anche il genere Lysmata comprende tipici gamberetti pulitori: con le loro piccole chele liberano grossi pesci da parassiti della pelle, avanzi di cibo tra i denti e detriti nelle branchie. I curiosi gamberetti del genere Rhynchocinetes sono vivaci e socievoli, vivono in gruppi anche numerosi e sono di facile allevamento in acquario, se tenuti in gruppetti formati da un maschio e più femmine.
<u><b>I Paguri.</b></u> Sono i familiari crostacei (come Bernardo l’eremita) che si spostano sul fondo del mare trascinandosi dietro la conchiglia di un mollusco, all’interno della quale nascondono il loro addome molle e altrimenti indifeso. Tipici onnivori-detritivori, non è certo azzardato definirli gli spazzini dei mari: quando non sono impegnati a cercare una nuova conchiglia, trascorrono il loro tempo a razzolare sul fondo sabbioso, raccogliendo ogni sorta di particella organica commestibile. I Gasteropodi. Le specie più adatte al primo acquario di barriera sono senza dubbio quelle vegetariane e detritivore, sia perché innocue per gli altri invertebrati, sia perché si comportano in cattività da preziosi mangia-alghe e spazzini. In natura esse si nutrono di alghe e di residui vegetali e vivono nelle praterie di alghe o nell’ambiente di laguna a fondo sabbioso. In acquario accettano anche spinaci, foglie di lattuga e alghe essiccate.
<b>L'Eremita e l'attinia, amici inseparabili</b>
L'associazione paguro-attinia è senza dubbio paragonabile a quella, ancor più famosa, tra attinie e pesci pagliaccio: anch'essa, infatti, si può considerare tra i pochi esempi di vera simbiosi mutualistica, ovvero con reciproci e documentabili vantaggi per entrambi i partner. Specie simbiotiche di paguri si trovano nei generi Dardanus e Pagurus.
<u><b>Le Tridacne.</b></u> Le specie del genere Tridacna sono considerate i più grandi Molluschi Bivalvi viventi. La loro conchiglia è spessa e massiccia, alla sua base inferiore si apre un orifizio contenente una ghiandola che produce filamenti fibrosi (il bisso) con i quali il mollusco, al termine della vita larvale planctonica, si fissa saldamente e definitivamente a un substrato roccioso o madreporico, ponendosi sempre con l’apertura delle valve rivolta in alto.
<u><b>Le Oloturie.</b></u> Sono dette familiarmente cetrioli di mare per la caratteristica forma di molte specie. La maggior parte di esse ha abitudini detritivore, ingoiano cioè grandi quantità di sabbia trattenendo nel loro apparato digerente le particelle commestibili ed espellendo il resto: in acquario svolgono perciò un’utile attività di drenaggio e pulizia del fondo.
<u><b>I Ricci.</b></u> Questi Echinodermi si fanno apprezzare soprattutto come mangia-alghe, attività particolarmente sviluppata nelle specie dai lunghi e sottili aculei del genere Diadema. Vanno maneggiati con estrema cautela; soprattutto le specie con gli aculei più sottili e appuntiti possono risultare pericolose: la loro puntura è infatti spesso velenosa e gli aculei si spezzano nella pelle, aumentando e prolungando nel tempo il dolore.
<u><b>Le Stelle.</b></u> Tra gli invertebrati marini più familiari, sono molto ricercate anche dagli acquariofili. Le specie più robuste e longeve sono senza dubbio le grandi stelle carnivore che, in natura, si nutrono attaccando molluschi (le cui valve riescono ad aprire grazie alla forza delle loro robuste braccia) e altri invertebrati, come coralli e spugne. La maggioranza, come le stelle pagnotta e le stelle cuscino, appartiene alla famiglia degli Oreasteridi, purtroppo assoluta-mente sconsigliabili per le vasche dedicate ai coralli e agli invertebrati in genere.]]>
		</article>
	</page>

</content>